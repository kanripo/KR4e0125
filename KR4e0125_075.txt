# -*- mode: mandoku-view; -*-
#+TITLE: 篁墩文集
#+DATE: 2015-08-25 00:21:06.043740
#+PROPERTY: ID KR4e0125
#+PROPERTY: BASEEDITION WYG    
#+PROPERTY: JUAN 卷七十五
<pb:KR4e0125_WYG_075-1a>¶
欽定四庫全書¶
　篁墩文集巻七十五　　　明　程敏政　撰¶
　　詩¶
　　　故刑部尚書萬安劉公夫人哀輓(同年憲副/喬之母)¶
尚書勲徳重當時伉儷分明得女師淑行定歸劉向傳¶
令人三誦鵲巢詩¶
荆布家風玉雪容詩書猶説舊儒宗相夫誰合隆恩澤¶
四度鸞書出九重¶
<pb:KR4e0125_WYG_075-1b>¶
清寜宫裏早朝回四翟冠髙比上台識遍朱門金字榜¶
衆中誇道不凡才¶
教子丁寜讀父書䇿名黄甲佩金魚故園花竹春如海¶
贏得諸孫候板輿¶
閱世相将九十齡白頭如雪兩瞳青縁何便作逰仙夣¶
拭淚空瞻婺女星¶
落日秋山起白雲森森松檜擁髙墳賢名百世應難㓕¶
中有天家諭祭文¶
<pb:KR4e0125_WYG_075-2a>¶
　　　定海李揮使東溟一覽卷¶
李侯落落千人雄指揮戰艦横雕弓倭奴斂跡向沙島¶
不敢出沒鯨濤中新樓㧞地幾百尺倚徙下見馮夷宫¶
掀髯長嘯動林木勝覽直盡東溟東晴光蕩潏開鴻濛¶
旭日正上扶桑紅亭臺隱顯蜃氣滅斥堠逺近蠻烟空¶
青山遥遥斷海口横天獨鶚乘秋風時呼一斗霹靂酎¶
澆此百嵗塵埃胷流年任爾添白髪飛思直欲凌蒼穹¶
邇聞謝兵學辟榖匣中劒氣韜長虹蓬莱三山渺何許¶
<pb:KR4e0125_WYG_075-2b>¶
異日倘見安期公披圖擊節壮吾子髙歌逺寄南歸鴻¶
　　　有感次髙夏官克明韻二首¶
年來閒却舊巖扃僮僕應嫌鵲未靈二頃墨荘心已足¶
幾人塵海夣初醒愁侵病骨鬚先白春入天涯草更青¶
感子投瓊意何限愧無佳什付奚丁¶
山前山色遶籬斜慣看収租與焙茶寸䇿併無空許國¶
一年将盡倍思家䲭夷舊跡餘三泖太白新題重九華¶
自分散樗成底事春風無限上林花¶
<pb:KR4e0125_WYG_075-3a>¶
　　　喜雨與汪伯諧劉希賢吴原博同寅聨句¶
九重一念格穹蒼(汪/)驀地隂雲起兊方簷溜即看渾似¶
注(劉/)市塵那得更如狂遥知隴麥回新綠(程/)細覺宫槐¶
綴嫩黄明日趨朝同拜賀(吴/)頌聲應喜動巖廊(汪/)¶
破柱雷聲送雨来(劉/)眼前生意遍枯荄禱祠漢室慙方¶
士(程/)調爕商家待相才此日亭成誰志喜(吴/)早時詩就¶
不勞催逼人清氣知何許(汪/)頻覺煩襟滿坐開(劉/)¶
天際隂雲散復聫(程/)併将風雨作豐年遡風羣燕衣猶¶
<pb:KR4e0125_WYG_075-3b>¶
濕(吴/)濺水新荷葉正圓草野久憐農望切(汪/)桑林初識¶
聖心䖍莫教夕蝀輕相妬(程/)擬挽天瓢一霈然(劉/)¶
滿院凉風透葛衣(吴/)雨餘輕扇不須揮齋居静覺心無¶
累(汪/)吟榻清期願不違瓦鼎日長烟篆裊(劉/)銅壺天逺¶
漏聲稀莱羮茗盌同三宿(程/)詩陣堂堂未解圍(吴/)¶
　　　沁園春壽少詹學士鏡川楊公¶
天啓家筵連開夀域總值芳辰喜位進儲端新懸印綬¶
恩加閫正久奉絲綸霜拂華㒹霞明丹頰甲子而今才¶
<pb:KR4e0125_WYG_075-4a>¶
一巡鳴珂巷見長庚徹夜瑞靄凌晨　膝前雙玉也何¶
用斑衣能恱親看才壓秋曺方恢宦轍名需春榜更冠¶
儒紳曲度南詞酒傳内醖珠履紛紛來衆賔偕老處問¶
幾畨蒲栁得似松筠¶
　　　盆梅為南園蔣大監賦¶
雪天誰解返氷魂春意攙先入禁門蓓蕾漸看舒五出¶
胚胎疑為染孤根塵空冀北烟花夣思繞江南水竹村¶
珍重盛開應有日洗妆先試綠醅尊¶
<pb:KR4e0125_WYG_075-4b>¶
　　　梅花引¶
嵗云暮矣萬木僵山雪未霽江雲黄竹間彷彿有佳處¶
野橋陣陣吹寒香氷為仙肌鉄作腸平生不入桃李塲¶
老天有心慰清絶先遣春意回孤芳冩生近世惟王郎¶
一幅輕縑揺素光宛然再見姑射子瘦影下照清泠塘¶
羅浮夣破月轉廊羌笛聲隨風度牆喜從舊譜得三昧¶
不說新妆傅夀陽臨池想像白玉堂垂垂鼎實乘春忙¶
巡簷欲誦廣平賦花神一笑天蒼凉¶
<pb:KR4e0125_WYG_075-5a>¶
　　　分得閤皂山送伍希淵太守考績還廣州¶
青山突起滄江垠寳氣夜發騰秋旻鍊師叱劒啓洞穴¶
刻玉儼坐真天人山靈幾時閟琬琰道院一日開荆榛¶
寰中福地七十二名數閤皂非常倫使君五馬數過此¶
與山識面驚鄉隣奏功近自廣州入歸路復擬停朱輪¶
鳥啼花舞滿磵谷知有恩露来楓宸浮嵐暖翠杳難極¶
莞爾昔年川效珍奚囊欲鬬兩竒絶罨畫不盡千嶙峋¶
明當有詔起循吏酹山細倒羅浮春¶
<pb:KR4e0125_WYG_075-5b>¶
　　　三月十七日原博諭徳餞汝玉給事于玉延亭¶
　　　　㑹者賔之學士于喬諭徳濟之世賢侍講曰¶
　　　　川校書道亨編修暨予得聫句四章時黄薔¶
　　　　薇盛開復移尊于海月菴酹花酌别又得三¶
　　　　章予亦将有餞約而觴汝玉者多刻日有次¶
　　　　第不能奪也手録此以致繾綣不已之意¶
酒半離筵客未來(東陽/)諸公興淺欲停盃(寛/)亭前花影¶
看移日(鏊/)池上波光愛潑醅(傑/)延竚不堪南省逈(震玉/時)¶
<pb:KR4e0125_WYG_075-6a>¶
(汝燕于禮/曺故云)淹留豈待北門催(瀚/)蹇予恐未當君意(敏政/)¶
習氏池邊未肯廻(東陽/)¶
皇華南去正春風(遷/)水長灣頭畫鷁通(寛/)萬里瀟湘如¶
在眼(鏊/)九重霄漢未忘忠(傑/)淮陽夜泊應懐古(震/)吴越¶
秋成久願豐(敏政/)歸䟽邊儲報明主(瀚/)太倉無地不陳¶
紅(東陽/)¶
命下龍樓重嵗儲(震/)城東春色擁離車(敏政/)過家路便¶
心先到(瀚/)報國身勞我不如(東陽/)獻納暫違青瑣直(遷/)¶
<pb:KR4e0125_WYG_075-6b>¶
諮詢争覩紫泥書(寛/)送君正是花時節(鏊/)飲盡瓶罍興¶
有餘(傑/)¶
江南春色動歸人(東陽/)畫舫紅旗早問津(敏政/)湖口過¶
家魚正美(寛/)城邊迓客酒初醇(傑/)催詩數㸃朝来雨(鏊/)¶
撲馬無端陌上塵(瀚/)莫忘玉延亭下宴(敏政/)相看不是¶
白頭新(寛/)¶
刺䕷花下送離觴(敏政/)别思詩情共渺茫(瀚/)折贈不須¶
河上桞(東陽/)醉眠真愛井邊床(傑/)籬根㶁㶁聞流水(鏊/)¶
<pb:KR4e0125_WYG_075-7a>¶
屋角亭亭見夕陽(寛/)繞樹未堪方去住(敏政/)還看海月¶
照東堂(瀚/)¶
移席東園就看花(傑/)花前起坐即喧譁(寛/)却因送别成¶
嘉集(鏊/)不用尋芳感物華(敏政/)漸有綠隂看繫馬(東陽/)¶
豈無銀漢待乘槎(瀚/)共君秉燭須今夕(傑/)最喜西隣酒¶
易賖(寛/)¶
一種籬邊未滿叢(瀚/)瓣香含雨葉含風(東陽/)逰絲惹地¶
牽黄蝶(遷/)細雨臨堦綴玉蟲(鏊/)滿院旃檀春欲暮(傑/)印¶
<pb:KR4e0125_WYG_075-7b>¶
池羅縠夜将空(敏政/)行人幸與凭闌會(璚/)儘有光華付¶
與公(鏊/)¶
　　　畫竹¶
墨本驚傳抱節君佩聲揺動水蒼文龍孫&KR0766;&KR0766;争穿上¶
鳳尾翛翛半入雲滿地雪霜甘耐晩一春紅綠恥隨羣¶
摩挲欲掃琅玕净恐有詩題隔坐分¶
　　　送丁玉夫舍人謫晉安州判(先是王尚文給/事亦謫於此)¶
池上人如許憐君萬里行蠻方風土異客路旱塵生一¶
<pb:KR4e0125_WYG_075-8a>¶
飯皆君賜孤吟足宦情到詢前給事應續舊題名¶
　　　分題得芭蕉分綠¶
倚石亭亭翠幾攅清標不似雪中看夣回獵圃思蔵鹿¶
影拂書窓愛舞鸞聚扇一揮風力逈捲盃三酌露華殘¶
誰便净緑無塵染細寫新詩墨未乾¶
　　　吴人張祚母王節婦¶
三十年來婦節完玉壺清冷逼人寒松筠自保知心久¶
桃李空驚入社難化及鄉閭堪樹表教成兒子解承懽¶
<pb:KR4e0125_WYG_075-8b>¶
憑誰更續離鸞操為譜琴聲膝下彈¶
　　　題畫莱¶
曽移蔬甲課園丁愛嚼霜根養性靈獨有畫工知此意¶
能将風味入丹青¶
　　　夏日獨卧西齋陶懋學貢士與克儉弟隔坐寫¶
　　　　畫笑語而窻外槐陰與盆石掩映宛如往嵗¶
　　　　回舟北上時事因成一詩¶
卧我西齋坐兩君不知談笑久離羣牆槐影似中流見¶
<pb:KR4e0125_WYG_075-9a>¶
盆石青疑隔岸分屈指三年如昨日開顔一酌又斜曛¶
相煩畫舫題新額滿壁揮毫動水雲¶
　　　廣平王同守原常治水底績巻¶
一宵水决漳河衝鯨波突下驅雷風劃然蝕出賈村口¶
聨堤屬堰如飛蓬城門晝閉人反走四顧已作馮夷宫¶
貳車王公智且勇拯溺坐遣舟車通行人㧞濟免魚腹¶
公倉保䕶留陳紅秪餘决口水如故屢塞屢壞愁民窮¶
民言必得貳車往上官委牒来匆匆王公一念通昊穹¶
<pb:KR4e0125_WYG_075-9b>¶
單騎直抵漳河東左畚右鍤萬衆集指呼中坐如元戎¶
先䟽下土殺水勢巨楗却搗奔流中土黏石砌完且固¶
十里隱隱拖晴虹幾年泛濫一朝去入眼似覺滄溟空¶
施工次第在方寸旁觀束手真吴䝉挽牛未數百歩洪¶
射蛟不用千鈞弓跨岸長橋復緜亘繞坻嘉木還青䓗¶
膏腴可佃六千頃官租遮莫憂難充馬前加額来田翁¶
道上拍手歌村童神龍廟下磨巨石太史執筆書成功¶
埭稱召伯可專美堤號蘇公誰長雄我家中寓瀛海郡¶
<pb:KR4e0125_WYG_075-10a>¶
北方水患恒忡忡考圖按譜多舊跡坐視孰肯勞其躬¶
假令稍費䟽築工斬地即挽凶為豐臨風撫巻三歎息¶
恵政安得千王公嗚呼恵政安得千王公¶
　　　七月六日飲北城友人園亭¶
北郭分明逺市譁小亭幽絶似山家閒繙畫冊評三昧¶
醉撫盆峯憶九華秋後可容来撲棗暑中先許坐呼茶¶
重逰自擬非生客深巷沿苔一徑斜¶
　　　題春山樓觀圖¶
<pb:KR4e0125_WYG_075-10b>¶
一帶好山横樹杪幾重髙閣起雲中何當避暑鉤簾坐¶
納取虛窓八面風¶
　　　題畫莱¶
籬下分披紺葉長枝間凉綴紫團香已應風味堪登譜¶
更著丹青與擅場¶
　　　丙午六月同黄大器避暑朝天宫李錬師之來¶
　　　　鶴軒¶
雨餘凉思一襟回琳館苔花滿石䑓雙鶴遡風留語去¶
<pb:KR4e0125_WYG_075-11a>¶
獨槐當戸送隂来丹爐幾向清宵伏芸檢時從白日開¶
避暑又看今嵗始不辭氷果薦春盃¶
　　　愛山亭為趙夣麟主事賦¶
北固山前水一灣小亭遥對數峯閒要貪紫翠来窓几¶
日日呼童莫掩闗¶
海岳菴頭石路通結茅人似米南宫醉来徙倚窮雙目¶
誤指青山作畫中¶
　　　次韻賀李學士賔之誕子¶
<pb:KR4e0125_WYG_075-11b>¶
吉夣遥占一月餘果然蘭茁見階除門閭不是尋常喜¶
湯餅連傳伯仲書骨法生来應克肖啼聲聞處定何如¶
眼中足慰而翁意他日将同頴上車¶
　　　送婺源宗人瑎南歸¶
相逢未久促歸装草草停車餞一觴氷釋御溝波盡綠¶
日烘官榭柳初黄回瞻北斗皇州近去逐東風客路長¶
莫負壮年須力學舊家原住晦翁鄉¶
　　　錢君宗甫以素扇索詩寄施君彦清¶
<pb:KR4e0125_WYG_075-12a>¶
詩社南尋舊日盟尚方終記國醫名惠山泉水清如許¶
一為髙人蹔濯纓¶
　　　趙夣麟員外瓊林醉歸圖¶
甲榜傳髙第春風入北顔瓊林霑醉出紫陌看花還巾¶
服存唐製官儀簉漢班莫将經濟䇿相愧畫圖間¶
　　　題蒙泉岳先生葡萄¶
劉郎未撤輪䑓戍使者年年向西去宛國傳将馬乳來¶
漢宫始識葡萄樹茂陵石馬秋風寒𤣥香冷落黄金盤¶
<pb:KR4e0125_WYG_075-12b>¶
後来尚食不到此當時價抵千琅玕鎮夷城頭初罷鼔¶
謫仙揮毫氣如虎一畨風味眼底生萬斛驪珠手中吐¶
鐵面長髯誰比倫慷慨便作凉州春兎起鶻落總天趣¶
日觀之徒空逼真願子珍藏無草草謫仙已逐秋花老¶
臨池不覺三歎嗟前輩風流到今少¶
　侍御臨淮李君士常以䝉泉岳先生在謫時所寫葡¶
　萄見示請賦一詩予舊嘗為毘陵卞讓所得者題長¶
　篇矣然在十年之前語凡氣弱不足齒先生妙墨之¶
<pb:KR4e0125_WYG_075-13a>¶
　左更欲賦之而詞氣視十年前益衰卒未能也書以¶
　塞士常之命云耳¶
　　　送黄進士金還定逺¶
纔從邊塞犒軍來又向髙堂戲綵回河上薫風吹去櫂¶
城隅初日引離盃山間舊屬興王地科甲新傳出衆才¶
可得孤雲戀桑梓即看雙佩上蓬莱¶
　　　送屠元勲郎中赴南京大理丞(便道往秀/水省親)¶
氷花消盡栁條新好友相看别意真分署才名歸漢吏¶
<pb:KR4e0125_WYG_075-13b>¶
擅塲詩律似唐人鍾山到日遥瞻斗秀水經時䞉得春¶
聞說雙旌催曉發城東還擬逐車塵¶
　　　送安成歐陽子履進士奉命犒師廣中便道歸¶
　　　　省(君兄子相先舉進士為令休寧聞/近以考滿将入覲故末句云然)¶
驛舟南下栁初黄春凍全消水力長奉使一畨聊過嶺¶
寧親千里得還鄉行装價重題名記賀客歡生具慶堂¶
却倚東風聴候鴈定多詩夣到池塘¶
　　　次同年張汝弼韻贈錦衣林公¶
<pb:KR4e0125_WYG_075-14a>¶
将軍先世本材雄常在先皇宿衛中要識兒孫能繼武¶
門前喬木是遺風¶
　　　和韻蕭文明給事留别(時成化乙巳二/月二十四日)¶
一日春風滿帝京獨憐回首送君行恩綸已覺蘇凋瘵¶
謫籍終應雪姓名都下舊桃留賞約道旁新桞識離情¶
瘴鄉山水原多幸嬴得珠璣照眼明¶
　　　萬福寺送文明與倪舜咨李賔之二學士傅曰¶
　　　　川吳原博謝于喬三諭徳林亨大修撰陳汝¶
<pb:KR4e0125_WYG_075-14b>¶
　　　　玉給事李士常侍御聨句¶
送客東城擁霧來(敏政/)對爐先遣一尊開(岳/)盤因待别¶
留兼味(傳瀚/)詩為陶情且共裁(林瀚/)庭竹未青寒尚在¶
(東陽/)江波初綠煖将回(寛/)臨岐聊為歌三疊(遷/)門外驪¶
駒莫漫催(璚/)¶
愛客幽僧開竹房(岳/)春來偏稱舉離觴(傅瀚/)東風立馬¶
情如海(林瀚/)南雪欺人鬢欲霜(東陽/)關樹蕭踈家在望¶
(寛/)江梅零落路生香(遷/)後期莫忘論交地(敏政/)隨處江¶
<pb:KR4e0125_WYG_075-15a>¶
湖與廟廊(經/)¶
　　　次韻魏端壁鴻臚述懷之作¶
紅塵滚滚翳雙瞳一室蕭然借逺公守道懶隨人俯仰¶
肅容常立陛西東平生志肯隳家學薄官情思翊聖躬¶
聞説感時新扣闥萬言長䟽已留中¶
　　　題南京邵思誼漏月軒有荘孔陽同年記¶
定山居士久離羣一紙新傳漏月文文古字竒誰似者¶
近来應學武夷君¶
<pb:KR4e0125_WYG_075-15b>¶
小軒生業未全貧為厭笙歌暖送春上雨旁風元不計¶
只教明月下窺人¶
　　　送王汝璧同知自河南督運大同¶
壮哉騎馬出居庸轉餉歸来倐過冬敵境尚聞傳夜柝¶
漢屯誰復事春農髪隨驛路年華改酒入旗亭别意濃¶
莱色更深伊洛地使君何以慰喁喁¶
　　　送寧縣張泰省母南歸¶
久侍嚴君官冀北又寧慈母返江南舅家𣲖逺新通譜¶
<pb:KR4e0125_WYG_075-16a>¶
官邸情深屢接談行處片帆衝暑雨到時雙屐破晴嵐¶
承恩堂上春如海預喜稱觴客盡酣¶
　奉侍父官京師将歸省其母程孺人因其内兄爵求¶
　予詩爵之先蓋自新安徙寧之逺溪藏有先朝舊譜¶
　真予忠壮公所同出者也其母嘗受恩封故詩及之¶
　　　六年考滿日偶成¶
厠跡宫僚十載餘無功堪上考功書冷官幸免三宜黜¶
醜女真成百不如&KR0288;白漸驚聞道晩才非原合致身踈¶
<pb:KR4e0125_WYG_075-16b>¶
經幃不厭儒生説敢惜朝朝理蠧魚¶
　　　寳澤堂為吴人陳翥賦(寶其父所/書小學也)¶
有美太丘翁家聲重吴城授子以詩禮不貴金滿籝籠¶
中小學書手筆嚴且精翁去倐幾年諸郎亦多成進思¶
過庭訓展玩驚如生什襲古縹囊共守百世程恭惟考¶
亭老有期在躬行我願君子心顧此寳澤名芸香拂舊¶
籖白石囬光榮朂哉景賢範庶以歸鄉評¶
　　　書仁里族姪佐時家慶巻後八絶¶
<pb:KR4e0125_WYG_075-17a>¶
弓冶相承每自憐喜聞能受一經傳春風綠鬢芸香重¶
何止青雲屬少年(右付簡簡年十/五嵗能舉業)¶
古来耕讀兩相循立志誰堪慕有莘聞説一犂春雨後¶
緑隂長作帶經人(右付䇿䇿年十/四嵗好耕讀)¶
儒碩堂深世祿長雲烟飛處墨花香對人好寫顔公帖¶
珍重吾家白面郎(右付祿祿/年十一嵗)¶
夣中疑有筆生花不比書窻學畫鴉努力顧名思擢第¶
讀書休負好年華(右付第第/年十嵗)¶
<pb:KR4e0125_WYG_075-17b>¶
書齋晴日乍揮毫天與佳兒一字褒吉兆已開休忘取¶
家風須並士風髙(右付節節年六嵗學/書時先草一風字)¶
紅隱危樓御墨鮮家鷄何止得家傳文章不愧昌黎伯¶
好讀城南訓子篇(右付符符/年六嵗)¶
早從懐抱識之無太傅功成雪滿顱玉汝異時探學海¶
碧霄紅日看鵷雛(右付範範年二/嵗即認海字)¶
風塵楚楚脱塵凡更向羣中數阿咸坐想後来應跨竈¶
笑人終嵗著青衫(右付治治年七嵗自祿以/下多解草書或能吟小詩)¶
<pb:KR4e0125_WYG_075-18a>¶
　予宗姪鄉進士佐時自新安上禮部出此巻乃予别¶
　後其家有八子昆仲叔姪皆聦頴異常如此殆先世¶
　所蓄之厚而致然耶今佐時受命出宰新昌因賦八¶
　絶寄示少寓勉進之詞亦自慶云爾觀者勿謂其有¶
　譽兒之癖可也¶
　　　送鄭太史廷綱赴浙江提學憲副¶
長身玉立舊詞臣喜服牙緋拜命新一舸遡風驚逺别¶
諸生懸日候分巡譜通夾漈歸閩産學數康成重漢人¶
<pb:KR4e0125_WYG_075-18b>¶
知子政閒應念闕吴山髙處見楓宸¶
　　　送小彭閣老飬疾還安成¶
幾年黄閣賛宸旒早乞身閒未白頭多病漸馳林壑夣¶
寸心終切廟堂憂新分雨露隨雙履舊積圖書載一舟¶
勿藥有期應更健九重虛席待前籌¶
　　　送敖太史静之赴江西提學憲副¶
鄉榜曽傳第一人詞林相見十經春史堪朱墨掄才久¶
服稱金緋荷寵新官向洪都分憲節化從殷序播恩綸¶
<pb:KR4e0125_WYG_075-19a>¶
巡行不用申條約白鹿遺䂓有翠珉¶
　　　送蔡徳馨從父宦逰三衢¶
中郎年少美丰標千里薰風拂畫橈此去壮懐増幾許¶
推蓬初看浙江潮¶
綵侍寧憂客路難直從魚浦過嚴灘吴山越水經逰處¶
得似當時畫裏看¶
　　　送旴江宗人正式南還(廷式雪樓先/生六世孫)¶
梅雨多時水正肥河梁遥逐一帆歸阮南有譜通應久¶
<pb:KR4e0125_WYG_075-19b>¶
郢曲無才和轉稀明月屢囬桑梓夣紅塵不上芰荷衣¶
舊家人物如君少無限離情對落暉¶
　¶
　¶
　¶
　¶
　¶
　篁墩文集巻七十五¶
