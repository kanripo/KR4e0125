# -*- mode: mandoku-view; -*-
#+TITLE: 篁墩文集
#+DATE: 2015-08-25 00:21:06.299885
#+PROPERTY: ID KR4e0125
#+PROPERTY: BASEEDITION WYG    
#+PROPERTY: JUAN 卷八十七
<pb:KR4e0125_WYG_087-1a>¶
欽定四庫全書¶
　篁墩文集巻八十七　　　明　程敏政　撰¶
　　詩¶
　　　謝都憲佀公過訪¶
喜雀紛紛噪竹枝果然旌節訪茅茨同年㡬是論心者¶
未老重驚㑹面時梅雨一天隂下定萍星千里渺何之¶
閒情且落清尊外共倒奚囊說近詩¶
　　　送都憲佀公¶
<pb:KR4e0125_WYG_087-1b>¶
㡬停旄鉞問耕蠶又過山城拂曙嵐五月風霜隨逺邇¶
萬年財賦出東南臺恩再慰忠賢望郡澤猶聞父老談¶
只恐廟堂還柱石道傍無計綰歸驂¶
　　　楊村寺與佀都憲聯句為别¶
一尊相饑石溪邊(敏政/)離思紛紛總悵然流水門前翻¶
白雪(鐘/)好峯雲外疊青蓮威生玉節今初下(敏政/)情到¶
金蘭古亦便幸遇心知程學士(鍾/)不辭傾倒夕陽天(敏/)¶
(政/)¶
<pb:KR4e0125_WYG_087-2a>¶
　　　松崖為縣人胡昭題¶
　　同邑胡君靜夫妙年嗜學喜從予論詩有所賦詠¶
　　不工不已嘗題其居曰松崖請一言予甚愛其人¶
　　故為賦此¶
老髯踞石幽且貞喜君卜居若平生三更繞地星月碎¶
九夏半空風雨驚知心晏嵗竹連塢過眼一春花滿城¶
斸苓有約幸無拒杖䇿來尋猿鶴盟¶
　　　夢椿卷為嘉禾金景仁賦¶
<pb:KR4e0125_WYG_087-2b>¶
久别音容感夢思覺來人境悵何之清宵正及神遊處¶
白日猶疑面命時鄉里好題慈孝傳塋封誰作著存祠¶
因君無限增悲慨目盻庭柯與賦詩¶
　　　王黃門李推府京華冬夜酌别詩次韻¶
月上離筵夜停燭霜滿寒柯鴉競宿登科曾喜花共簪¶
待漏終期佩聯玉一尊莫慰征車早欲挽銀河助傾倒¶
直道無憂行路難暘谷雲開碧天皛¶
　　　致政馮憲副佩之自淛見訪同到南山竹院¶
<pb:KR4e0125_WYG_087-3a>¶
南風驚㑹舊西臺扶杖呼童掃逕苔語到往年惟大噱¶
酒愁多處亦全開娛情知為遊山出送别兼成看竹來¶
莫倚路長催早發畏人炎日滿髙槐¶
　　　與佩之及黃司訓汝彛聯句六首¶
　　𢎞治壬子六月致政憲副馮君佩之自淛西登遊¶
　　至新安廼十九日挾一童冒熾暑過休寧蓋不相¶
　　見者十年矣時予以末病謝客甚殆然獨喜君之¶
　　來談笑竟日忘其為病人也明日約縣庠黃汝彛¶
<pb:KR4e0125_WYG_087-3b>¶
　　司訓同至南山竹院少暢合并之懐酒半汝彛不¶
　　至乃相與為聯句章成者三而汝彛走馬涉溪來¶
　　㑹倒尊大噱更得三章焉中世以來士之屏居者¶
　　類多匿跡不肯與世伍予每過之浮雲軒冕固不¶
　　足道一時毁譽自有公言是豈足以病已而為此¶
　　局局何也髙情曠識若君者今豈多見哉予久病¶
　　才氣衰减筆研都廢視君之健瞠乎莫及而亦不¶
　　能不為之振迅乃題其聯句之首如此齊雲岩為¶
<pb:KR4e0125_WYG_087-4a>¶
　　吾郡第一勝處君将拉汝彛同登予不能從其所¶
　　得篇什當别自為巻云㑹之又明日程敏政克勤¶
　　引¶
想見清儀觸熱來(蘭/)髙懐真是不凡才一尊傾倒驚頭¶
白(敏政/)兩日追陪笑口開動樹好風嵐氣散(蘭/)繞山斜¶
照鶴初回相看去住情何極(敏政/)門外驪駒且莫催(蘭/)¶
每誦停雲憶故人(敏政/)江湖何幸接風神論文自託平¶
生契(蘭/)看竹如償未了因野菜旋挑供午餉(敏政/)山醅¶
<pb:KR4e0125_WYG_087-4b>¶
初熟稱時巡詠歌不减風雩意(蘭/)坐聽征軺走旱塵(敏/)¶
(政/)¶
南山脩竹照深盃(蘭/)何似蘭亭曲澗隈敢道人烏今併¶
好(敏政/)不於奴馬此重來卜鄰我亦懐王翰(蘭/)覽勝君¶
能挈辨才林壑便應添故事(敏政/)野猿山鶴謾相猜(蘭/)¶
山舘斜陽客到遲(敏政/)清風便擬著君詩(蘭/)移尊竹外¶
晚臨水(倫/)䇿馬松隂剛赴期(敏政/)老眼自應空鴈蕩(蘭/)¶
草書誰復似鵞池(倫/)玉山我愧蒹葭倚(敏政/)醉後還歌¶
<pb:KR4e0125_WYG_087-5a>¶
伐木詞(蘭/)¶
二公髙興薄秋雲(蘭/)千里誰來此㑹文(倫/)多病頓從今¶
日减(敏政/)清風應許故人分(蘭/)片時遲到悔終古(倫/)百¶
首易成酬此君(敏政/)安得齊雲岩上去(蘭/)放開道眼掃¶
塵氛(倫/)¶
德星髙照草堂明(倫/)詩社新開竹院盟(敏政/)白苧晚凉¶
湍走石(蘭/)清風時至翠連楹(倫/)不妨野老來爭席(敏政/)¶
還着山童去洗觥(蘭/)欲向中宵看月色(倫/)試同吟榻聽¶
<pb:KR4e0125_WYG_087-5b>¶
溪聲(敏政/)¶
　　　次佩之汝彛登齊雲岩聯句詩韻¶
倚天青孱顔萬古一幻化斗參將可捫雷雨或在下龍¶
潭深叵測虬木怪相亞兩崖神斧斷危壑鬼工駕峯筍¶
拔地出石髓裊空㵼名爭武當勝德可祝融婭劔鋒秋¶
發鉶寳氣夕騰價真祠故起宋禹蹟漏書夏帝遊雙鳯¶
驂仙來五羊跨心慳孫綽賦目窘李成畫雲深鷄戒晨¶
風急虎司夜磅礴奠兹土隂晴憫予稼延生丹㡬熟保¶
<pb:KR4e0125_WYG_087-6a>¶
境旗載禡憑虛疑蜕骨逃暑如拜赦輿論小呉粤誰詩¶
敵衡華我病慚二疏君才薄三謝共此樂谿山陋彼事¶
田舎爭席從雅俗掉鞅笑荼蔗文斾驚忽淹朝簪久同¶
卸登陟吾屢嘗厭飫子今乍倚徙誠多竒應接恐難暇¶
守洞沙鹿嬉獻果野猿迓便當隨所之那復俟休假醉¶
招獨鶴俱吟遣六丁詫作銘鐫薤書削壁補苔罅千里¶
渺雙瞩萬竅同一唶留宿分霧幌歸䄂揖風榭喜有黃¶
庭堅鷄壇正堪藉¶
<pb:KR4e0125_WYG_087-6b>¶
　　　别佩之用其韻¶
才看一笑同林下不奈餘年總病中雲路脫銜容棄馬¶
雪泥留爪憶飛鴻隨身劔在君猶壯擊節詩成我未䧺¶
今夜緑筠堂上月便應分彩照西東¶
　　　萬壽聖節隨班行禮後廷貢壎子倡和有詩因¶
　　　　次其韻¶
鸞旂交匝錦雲飛嵩祝聲中暑氣㣲萬里北辰遥在望¶
一星南極正流輝閒身再入新陪位病骨深慙舊賜衣¶
<pb:KR4e0125_WYG_087-7a>¶
聖學日增天下慶餘生此外更何祈¶
　　　古朴行¶
祁南古朴大十圍樹身竒壯識者稀日光亭午不到地¶
逺望一羃青巍巍汪家世來住此下萬緑叢中連大厦¶
往來喬木認朱門賓客如雲繫車馬撫樹生男㡬百春¶
有老一生今逸民性資古朴如此樹髙卧自謂羲皇人¶
六十年來頭未白對樹稱觴春拍拍名園紅紫易銷沈¶
何羡長安五侯宅搆材堅比檀木良結子甘若胡麻香¶
<pb:KR4e0125_WYG_087-7b>¶
知君食實更怡老坐使百年筋骨强我翻古朴行長歌¶
祝君壽安期羡門亦何有願言盡返古朴風與君同作¶
康衢翁¶
　祁門汪處士以望世居縣南朴樹下為名族相傳傍¶
　有古朴一株甚大今其樹之子孫益茂而族益蕃迨¶
　處士尤性朴好文為一鄉善人年甫六十而嵗之六¶
　月卄九日其誕辰也予與處士之子儒學生機相往¶
　還甚厚且聞朴樹其本類檀而堅其實類麻而甘蓋¶
<pb:KR4e0125_WYG_087-8a>¶
　嘉種也因賦詩一篇壽處士而寄情于朴如此云¶
　　　有客餽予竒石置庭前盆池意甚愛之一夕被¶
　　　　人竊去悵然賦詩且以自慰¶
何人瞰我碧玲瓏舁去潛隨五夜風石髪尚餘粘甕口¶
雲根無復寄牆東愛山正爾清非盗撫景何妨色是空¶
王屋太行今在否欲題新札問愚公¶
　　　題歸隱巻¶
載將風月滿船歸多少田園誓自違夾路漁樵驚識面¶
<pb:KR4e0125_WYG_087-8b>¶
入門兒女笑牽衣家山勝似黃泥坂村酒香于采石磯¶
老向太平吾與子却因佳句憶𤣥暉¶
　此商山吳君士愷歸隱巻也巻中作者若宗堯侍講¶
　華伯郎中公綬侍御子靜隐君多已下世漫讀一過¶
　不勝黯然因用公綬舊韻賦一律歸之¶
　　　贈輪老¶
江樓髙處月明時大地山河𣺌一絲天上水中誰是幻¶
倚䦨須問法輪師¶
<pb:KR4e0125_WYG_087-9a>¶
　汪進之為予言圓通寺有水月樓甚竒勝寺主法輪¶
　上人亦髙潔能詩可謂人境兩得矣上人嘗見予予¶
　不知其能此也别後作一轉語問訊他日徑造乗月¶
　登樓上人當何以語我¶
　　　許生孝感巻¶
　　績溪許欽廷恭以孝事其親而獲三異之應人多¶
　　稱之蓋其獲乎植物者再獲乎動物者一事雖微¶
　　所以為悖親者戒則有大焉此予詩之不能已也¶
<pb:KR4e0125_WYG_087-9b>¶
籬下黃花識孝亷薰風佳色為誰添相看亦有貞心在¶
已耐寒霜復耐炎　　　　　　右菊開五月¶
玉實纍纍帶露繁兩岐佳兆厭名園時新一薦𤣥臺下¶
何必三牲慰九原　　　　　　右芋秀兩岐¶
黃犬何來寂不譁撫時堪笑亦堪嗟莫將偶爾輕人者¶
無限街頭肉食家　　　　　　右隣犬自馴¶
　　　寄方軫隱君¶
徵書聞不到丘園我亦年來厭世諠何日與君同杖䇿¶
<pb:KR4e0125_WYG_087-10a>¶
張公山下看江源(聞有司罷冠帶之招/故首句及之發一笑)¶
　　　八月六日至南山悵然興懐因就葺整書冊賦¶
　　　　此¶
秋來久不到東阡獨坐虛堂思杳然隨處粟田仍望雨¶
滿牆詩板忽經年解牛未悟偷生妙辟蠧聊持討罪權¶
(闕九字/)　　　　　　預掃竹床眠¶
　　　與廷貢汰萬夢吉步至新竹園¶
卜居何許最心降十畆蒼雲繞石矼逺響暗中聞絶壑¶
<pb:KR4e0125_WYG_087-10b>¶
茂林疎處見澄江凌風擬著亭當逕攬翠時分榻近窓¶
瓦缶一醅秋正熟計誰來訪鹿門龎¶
　　　雨中自郡城歸至巖鎮承謝廷懋廷彛廷馨昆¶
　　　　仲欵留夜與壎子聫句置屋壁用酬雅意且¶
　　　　紀歳月云¶
十里青山冒雨來(老人/)謝家留宿一樽開舉頭忽見雲¶
穿月(壎/)側耳遥驚水激雷坐久燭花如慰客(老人/)飲餘¶
詩草愧非才夜深侍寢秋堂上(壎/)笑記窮途又一囬(老/)¶
<pb:KR4e0125_WYG_087-11a>¶
(人/)¶
　　　中秋夜¶
一片清光不世情故鄉寧弱宦鄉明風前欲動金波影¶
雲外疑聞玉臼聲多病暫開新酒禁古人都落㡬詩評¶
隂晴向爾難相料不惜留連到五更¶
　　　早過山下有感¶
春花秋月兩相凌隨處青山興便乗巻裏好詩圖上景¶
半歸邱隴半歸僧¶
<pb:KR4e0125_WYG_087-11b>¶
　　　題吳世良遜齋巻¶
終身讓步不枉百一忿忘親真大惑眼中能遜屬伊誰¶
萬古讓王稱至德三吳故地多王孫新安亦數延陵村¶
君家分住鴈溪上隐然喬木當髙門大字濃書作齋扁¶
祖德遥遥日星顯賈舶商車聲利塲無競為心似君鮮¶
軒堂處處嘉名新華實相符今㡬人當仁不讓豈終遜¶
學海茫茫須問津¶
　鴈塘吳君世良以遜齋巻求一言予方抱病遜謝不¶
<pb:KR4e0125_WYG_087-12a>¶
　能而巻留山房頗久兹因徵急隨筆為賦此詩然亦¶
　不過老生常談耳豈足以副求益之意哉¶
　　　輓程母項孺人(閔川程/㫤之母)¶
遥聞埋玉向青山塵夢那知更不還西母宴成身未老¶
北堂機冷鬂初斑銘幽擬勒塋前石寫照空存鏡裏顔¶
落日閔川悲令子朔風吹淚共澘澘¶
　　　和答佀都憲¶
行臺喜讀眉山稿秀句來從建業城豸筆似爭蓮社樂¶
<pb:KR4e0125_WYG_087-12b>¶
驪珠頻燭草堂明髙懐便足降餘子多病真輸老半生¶
徙倚石闌遥送目停雲無限别來情¶
　向聞愛看坡詩近覩來篇格律大進且妙得長公三¶
　昧然非具眼者莫識也健羡之餘得五十六字少見¶
　意云¶
　　　竹園宴集分得築亭限韻¶
十畆篔簹翠作堆箇中宜著小亭開坐間正挹雙溪水¶
行處中分一逕苔清愛四圍鳴劔筑貴慙平地起樓臺¶
<pb:KR4e0125_WYG_087-13a>¶
願言長作林泉主一任諸公載酒來¶
　　　秋日雜興二十首¶
溪堂客散後敗葉鳴秋雨幽人讀易罷孤坐妙無語紛¶
紛雀爭叢噭噭鴈投渚羲馭何停機新凉忽如許掩闗¶
一欣然驚心向來暑¶
矮屋南山下喜與客分眠就中二三子去住長依然為¶
别忽云久見我驚華顛李生閱兩載程郎踰十年呼童¶
下塵榻共讀招隱篇喜極欲忘寐明月窺前川¶
<pb:KR4e0125_WYG_087-13b>¶
偶誦壁間詩嵗月如過鳥故人㡬離合使我心杳杳今¶
年病稍寛逸思凌八表澄江翠成帶逺岫青未了平生¶
行樂地孰謂知音少落日漁樵人長歌出林杪¶
吾友汪豸史昔以忠見尤逺謫天萬里攜家上黃牛十¶
年始相面未覺霜毛秋兒女百世緣晼晚三日留離筵¶
酒一巵坐俯寒江流去住意難極聽我歌逺遊我雖稅¶
塵鞅敢謝蒼生憂¶
雜住縣南郭懐抱長不開晝厭市井喧夜苦更漏催所¶
<pb:KR4e0125_WYG_087-14a>¶
以溪上村欣然自裵迴起居得靜安好客時一來開門¶
俯脩竹移石坐古苔嘯歌待山月猿鳥無驚猜幽栖老¶
亦足擾擾何為哉¶
去年黃叔度賞我霜中春對酒得佳詠和者三四人居¶
然考槃樂宛若桑榆親嘉㑹亦難偶相望如隔晨西風¶
忽夜作感此白髪親幽花不相負采采清溪濱¶
客有宋逸清瘦勁如立鶴醉唱青天歌勢欲上寥廓邇¶
來絶葷飲語我以靜樂俯仰天地間相期在林壑朝看¶
<pb:KR4e0125_WYG_087-14b>¶
沙草青暮嘆巖花落人生㡬何時朱顔不如昨行當啓¶
瑶壇分我九還藥¶
斷石鎖上遊古城當外屏我屋居其間上下得幽境當¶
時結吟社長日領詩景就中張文昌才情更苕頴¶
南山古蘭若正據清溪潯牆東有嘉木下蔽一畆隂每¶
當三伏來凉吹如秋深餘年復多病困彼炎熇侵野僧¶
相後先時來滌煩心金飈動地至蕭蕭但空林炎凉亦¶
偶爾倚樹成孤吟¶
<pb:KR4e0125_WYG_087-15a>¶
我愛向子平所志畢婚嫁放志遊名山觸目窺大化此¶
公亦髙人孰可攀逸駕世緣幸粗了農事更多暇周覽¶
須及時胡為草堂下¶
矗矗張公山下有淛溪水東流滙桐江到海清且駛我¶
欲窮其源洗此雙聵耳一㪺毛骨寒再酌沉疴起蛩然¶
俯空翠坐弄石齒齒不有仁峯生同誰擷芳芷¶
偶開溪上園中有竹萬箇誅茅蒼翠間永日成獨坐凉¶
颸何翛翛流水松下過幽人期不來新詩聽誰和¶
<pb:KR4e0125_WYG_087-15b>¶
在昔黃古林不作近代語印我梅臯篇直欲諧鼎吕平¶
生更寡合所至恒獨處偘偘憂世心戚戚老羈旅空持¶
菊花尊宿草今㡬許有懐無與言西風動林墅¶
率口幽絶處風光似斜川上有數椽屋下有百畆蓮阿¶
咸頗知道閉户攻遺編我欲往共之乘秋弄清漣預買¶
一葉舟擊節相洄沿靜窺魚鳥樂庶以窮吾年¶
往者欝不樂駕言作郊遊蘿山若老龍一尾蟠荒陬蕭¶
蕭佛舎古隐隐溪亭幽引躅日西下與客仍淹留邇來¶
<pb:KR4e0125_WYG_087-16a>¶
得嘉墅竹樹環清流此山適當門周覽無外求乃知天¶
與竒坐享非人謀眼中漸黃落曠野來髙秋折簡塵外¶
侣相隨豁吟眸¶
吾宗有貞君尚友千載士我方直承明相督返桑梓至¶
人炳㡬先達者貴知止悵望溪上雲卑歌念君子¶
戴生少也敏汪生壯而贍適兹丹桂秋所挾堪一薦老¶
懐豈足此古學宜不勌春花寧非榮紅紫競相絢磵松¶
青入雲不受雪霜變朂哉爾同人嵗月若驚電仰止紫¶
<pb:KR4e0125_WYG_087-16b>¶
陽峯巍巍望中見¶
曉入水南道老翁泣且行撫膺向客言病與貧相仍前¶
夏麥告荒今秋粟無成里胥劇星火追呼責官征感之¶
三嘆息竚立難為情我食日㡬許憫此嗷嗷聲皇天視¶
聴逺孰與安其生¶
雲巖一萬仞上有𤣥帝宫洞穴何&KR1713;砑疑與天墀通神¶
輦向夜出肅肅來隂風下土蟣蝨臣稽首空濛中願開¶
赫赫威四顧悲人窮偃旗作雷雨叱劔行龜龍我當頌¶
<pb:KR4e0125_WYG_087-17a>¶
帝力擊壤歌年豐¶
平生兩畏友髙風邈難攀浩浩張東白巍巍莊定山連¶
枉尺素書逺到溪堂間欲上軒轅峯更俯硃砂灣盡日¶
騁南望呼童候柴闗安得命車至一覩氷雪顔臨風重¶
延佇目送江雲還¶
　　　和氣致祥巻為黃州劉太守敬之賦次其韻¶
長養無煩九夏風瑞榴寧與野芳同根涵勺水凝烟碧¶
花映窓紗濯露紅郡客屢聞開盛賞園丁何敢䇿新功¶
<pb:KR4e0125_WYG_087-17b>¶
𤣥都再入非虚兆名節班資看兩崇¶
　　　　　　　　　　　　　右折榴開花¶
鈐齋傳盛事春意着寒缾瑞牒徵劉寵詩郵到管寧老¶
枝疎綴白佳實亂垂青多少閒花木勾萌待迅霆¶
　　　　　　　　　　　　　右折梅結實¶
　　　追輓故少保贈太傅于肅愍公夢中作¶
太息于公不可追曾因多難拯邦危斗間忠義精難冺¶
地下權奸骨已萎公議到頭聞䘏典世情翻手似圍棊¶
<pb:KR4e0125_WYG_087-18a>¶
不知誰撰新祠記可比當時岳廟碑¶
　壬子嵗八月晦夜不能寐至三鼓始就寢頃之夢作¶
　一詩哀故少保于公又頃之寤而記其全篇不遺一¶
　字即呼室人語之故蓋不知其何感也予以公之忠¶
　憤未白屢語其子京兆君景瞻俾陳于朝不果暨予¶
　歸田始克有請獲贈諡廟食之典以書報予山中豈¶
　予心恒惻惻于是故不忘于夢寐之間因遂有此作¶
　耶予平生夢中詩既寤即忘而此詩獨了了不遺是¶
<pb:KR4e0125_WYG_087-18b>¶
　誠可謂異矣將書以遺京兆君而特記其事如此¶
　　　九日斷石登髙¶
何處登髙把一盃青山磯上舊溪臺半崖薜荔詩龕在¶
兩岸芙蓉畫障開隨地更尋佳菊賞野人爭喜病夫來¶
西風落帽身長健短髪蕭蕭亦快哉¶
　　　自斷石與司訓黃倫汝彛及親契汪錠克成族¶
　　　　孫乙汰萬並載竹筏㳂溪泛至流塘飲詹貴¶
　　　　存中家道中聫句五首¶
<pb:KR4e0125_WYG_087-19a>¶
一樽溪上作重陽(篁墩/)醉舞伊誰似我狂(倫/)石面風來¶
頻正帽(貴/)崖前露滴細沾裳(乙/)尋幽學士詩如畫(錠/)借¶
渡樵人筏勝航(篁墩/)千古牛山堪一笑(倫/)登髙何必嘆¶
流光(貴/)¶
天將翠竹載青山(倫/)秋興都歸嘯詠間(乙/)隔岸漁歌來¶
欵乃(錠/)出城遊客愛孱顔(篁墩/)乾坤真景森然列(倫/)水¶
石閒心偶爾闗(貴/)醉倚斜陽歸未得(乙/)隱居思近落星¶
灣(篁墩/)¶
<pb:KR4e0125_WYG_087-19b>¶
重陽多雨喜今晴(貴/)逺渡人從鏡裏行(乙/)一路青山如¶
送客(錠/)㡬家黃菊待尋盟(篁墩/)眼中誰有登髙賦(倫/)雲¶
外時聞伐木聲(乙/)無酒淵明偏愛飲(貴/)四郊香秫正秋¶
成(篁墩/)¶
九日來登落石臺(乙/)山開罨畫水縈迴(錠/)一尊何待白¶
衣送(篁墩/)兩屐新凌翠巘回(倫/)鷗鳥有情閒對席(貴/)詩¶
題無數半封苔(乙/)滄浪一曲悠然去(錠/)不數悲秋宋玉¶
才(篁墩/)¶
<pb:KR4e0125_WYG_087-20a>¶
我愛重陽菊盛開(錠/)水村隨處踏秋來(篁墩/)峯髙萬仭¶
堪遊目(倫/)石湧雙拳可送盃(乙/)危磴斷雲粘屐齒(貴/)老¶
松圓露滴珠胎(錠/)便須重作溪亭主(篁墩/)分席慚無入¶
社才(倫/)¶
　　　九日宿存中家明日與汝彛汰萬同登其屋南¶
　　　　感鐘山¶
唐人有詩記端六我今十日來登髙江山如此不為樂¶
正使達士譏吾曺青天無風亦無雨處處黃花照江渚¶
<pb:KR4e0125_WYG_087-20b>¶
花開一日未便休日日重陽豈虛語人生良㑹不可常¶
謫仙痛飲非眞狂願言勝㑹自今始踏遍秋風千仭崗¶
　　　雙鷹圖次韻¶
爽然神俊立秋風曾入鷹師百購中一出便能驚雉兎¶
並逰誰解識雌雄黃雲塞逺呼聲急碧海霜來照影空¶
總道上林新罷獵寰區贏得謝絛籠¶
　　　和答河間李主亊旦(旦以言事/除名家居)¶
伏臘年來儘可支雞栖豚柵擁茅茨病魔却苦無虚日¶
<pb:KR4e0125_WYG_087-21a>¶
酒量那能及往時一任野翁閒競席㡬將衰髮笑臨池¶
飲情只有看山約百遍相招總不辭¶
欲返瀛東力未支天涯相望一茅茨逢人話到桑麻後¶
羡子書言社稷時開逕不當馳馬地濯纓誰共狎鷗池¶
他年徑造非生客寄語山童莫漫辭¶
　　　林泉清趣巻為古林黃思復題¶
散髪長林下洗耳清泉中黃君亦佳士不霑遊冶叢得¶
句冩松雨呼酒翻荷風未覺白日晚正喜紅塵空人生¶
<pb:KR4e0125_WYG_087-21b>¶
穹壤間所樂恒不同擾擾雞鶩塲伊誰識㝠鴻我方駕¶
黃犢世網不受籠浩渺寒溪灣上有一畆宫掬水飫真¶
味種樹歌新功君當入吾社漁牧隨西東¶
　　　九月卄八日黃司訓汝彛雨中留宿聫句二首¶
雨為留人作意長(程/)尊前吟思正飛揚先生百中真常¶
事(黃/)博士髙歌豈大狂銀燭有花如獻捷(程/)玉堂無地¶
不生香一時未定千年論(黃/)起聴山城漏未央(程/)¶
景行自是百年心(黃/)我亦逢君語便深客去共聴秋夜¶
<pb:KR4e0125_WYG_087-22a>¶
雨(程/)坐來獨怯暮天砧文章價在何時定(黃/)山水情多¶
逐處尋斗室初成先下榻(程/)愧非徐孺汗沾襟(黃/)¶
　　　小齋初成喜承之彦夫天爵敬之師魯踵至值¶
　　　　冬霖累日不止舉酒相屬以來雨名吾齋分¶
　　　　得蓬字¶
背起茅堂曲逕通故人連喜一尊同閉門十日驚新雨¶
下榻千年愧古風芸几近窓山翠濕竹籬遮院市塵空¶
巢居莫忘論心處多少泥塗嘆轉蓬¶
<pb:KR4e0125_WYG_087-22b>¶
　　　十月十三日雨中飲長汀寺¶
古寺今來感慨多更禁寒雨下庭柯屋經野火餘金象¶
簾捲山嵐出翠螺問訊禅床僧已老摩挲詩案客重過¶
茅堂祇隔青溪外莫厭時時到薜蘿¶
　　　仆碑行¶
貞觀仆碑緣入譖元祐仆碑䜛更甚太平再致伊誰功¶
後有温公前鄭公平生富貴若土苴貶秩停昏何嗇豐¶
懲惰納忠真力假紹述遑譏綴旒者遼東兵敗金人來¶
<pb:KR4e0125_WYG_087-23a>¶
口碑一日髙崔嵬¶
　　　寄墨與淳安新舉子族孫文楷¶
𤣥霜新品出杉蘿馳贈名郎寄意多聽取染毫丹陛下¶
龍蛇飛影試如何¶
　　　南山精舎理書一月得三萬餘巻喜而有作寄¶
　　　　王宗植¶
敢道勳名似鄴侯牙籖三萬偶同儔古人可作惟香蠧¶
坐客相驚欲汗牛宦海本無經濟策硯田聊為子孫謀¶
<pb:KR4e0125_WYG_087-23b>¶
老天玉我成書癖莫怪從今不下樓¶
　　　慶宣和行住坐卧巻¶
銀屏金屋逞驕奢利鎖堪嗟杏花村落酒中賖行些行¶
些¶
三邊玉帳擁雕戈汗馬奔波竹籬茅舎小行窩住麽住¶
麽¶
香車寳馬洛陽街滿面塵埃芙蓉秋水釣魚臺坐來坐¶
來¶
<pb:KR4e0125_WYG_087-24a>¶
五更風雪候趨朝玉漏迢迢紙窓明月上梅梢睡著睡¶
著¶
　　　人月圓為人寄壽錢塘王嘉瑞(故孔目天/與之孫)¶
錢塘江繞呉山翠相望隔天涯鎮海竒觀泛淛佳興盡¶
屬誰家　聞説王郎翰林孫子四十年華遥想同人一¶
回相壽㡬醉流霞¶
　　　孫闙風竹為師魯題¶
孫郎冩竹有天趣落筆蕭蕭一兩枝六月相看北窓下¶
<pb:KR4e0125_WYG_087-24b>¶
滿身毛骨動凉颸¶
　　　訥軒為富溪宗人道宣賦¶
白圭重三復金人亦三緘如何嗇夫輩利口矜詀諵多¶
君素淳樸玉立青巉巉以訥署齋扁豈為憂譏讒非法¶
炳明訓琅琅若英咸慎哉一言出謹爾六轡銜進德匪¶
自此云胡分聖凡軒居北山下天籟多風杉安得寡尤¶
者為子銘髙巖¶
　　　和答吉安顧天錫太守同年¶
<pb:KR4e0125_WYG_087-25a>¶
籬菊新黃百草枯天涯相憶共朝晡一緘秀句題鈐閣¶
千里虹光射鏡湖致主有才淹老守全身無䇿笑庸夫¶
喜聞述職行將近㡬日風帆過直沽¶
　　　雪後至南山精舎¶
為貪竒賞到山齋玉樹琪花擁斷崖瀹茗半宵勤瓦鼎¶
採梅今日試芒鞋來年沃衍占豐嵗塵土清空愜素懐¶
白戰舊盟誰願續一尊同此繫詩牌¶
　　　一剪梅慶鄭君存良七十壽¶
<pb:KR4e0125_WYG_087-25b>¶
喬木江村映錦沙尚義人家積善生涯畫堂開宴鼓頻¶
撾砌擁蘭芽鬢㸃霜華　輝輝晴日上簷牙詞吐天葩¶
酒泛流霞百年氷玉兩無瑕醉眼生花仙棗如𤓰¶
　　　月波樓為吳孟實題¶
遥天無片雲溪水䕃清樾誰開溪上樓早見溪上月恍¶
然氷壺中湧此爛銀闕主人時獨來水鳥聲乍歇橘林¶
晚霜過荷沜㣲風發晴峯逺相帶隐隐青一髪水天蕩¶
無垠斗柄正髙掲憑闌擊唾壺神爽已飛越我欲往從¶
<pb:KR4e0125_WYG_087-26a>¶
之乘夜泛漁筏一笑捲疎簾促席共薇蕨酒力清易醒¶
詩懐浩難竭入眼竹洲寒何時解塵襪¶
　　　椿萱圖為祁門方鍥賦¶
堂前椿樹盤根久千嵗常期大人壽春風蝶夢早匆匆¶
一事無憑漆園叟堂北紫萱娛白頭對花日日思忘憂¶
宜男已壯母何在贏得臨風雙淚流方家郎君湖海客¶
春雨秋霜心惻惻憑誰貌入丹青中猶似升堂候顔色¶
我觀椿萱圖為作椿萱歌夭桃穠李空復多寫生縱有¶
<pb:KR4e0125_WYG_087-26b>¶
黃荃筆風教無闗知奈何¶
　¶
　¶
　¶
　¶
　¶
　¶
　篁墩文集巻八十七¶
