# -*- mode: mandoku-view; -*-
#+TITLE: 篁墩文集
#+DATE: 2015-08-25 00:21:04.345873
#+PROPERTY: ID KR4e0125
#+PROPERTY: BASEEDITION WYG    
#+PROPERTY: JUAN 提要
<pb:KR4e0125_WYG_000-1a>¶
欽定四庫全書　　　　　集部六¶
　篁墩文集　　　　　　　别集類五(明/)¶
　　提要¶
　　　　(臣/)等謹案篁墩文集九十三巻明程敏政撰敏¶
　　　　政字克勤休寧人年十餘歳以神童召對試¶
　　　　瑞雪詩及經義各一篇詔讀書翰林院官給¶
　　　　廩饌成化丙戌以一甲二名進士授翰林院¶
　　　　編修官至禮部右侍郎𢎞治十二年主㑹試¶
<pb:KR4e0125_WYG_000-1b>¶
　　　　為給事中華㫤劾罷卒贈禮部尚書事蹟具¶
　　　　明史文苑傳所輯明文衡新安文獻志諸書¶
　　　　已别著録敏政學問淹通著作具有根柢非¶
　　　　游談無根者可比特其才高負氣俯視一切¶
　　　　故議論或不免偏駁如奏考正祀典&KR0082;黜鄭康¶
　　　　成祀於其鄉論五行欲以竈易行之類於義¶
　　　　皆為未允又新安黄墩為晉新安太守黄積¶
　　　　所居子孫世宅於此故以黄為名自羅願新¶
<pb:KR4e0125_WYG_000-2a>¶
　　　　安志朱子文集所載皆同敏政乃稱黄本篁¶
　　　　字因黄巢而改遂復稱篁墩為之作記且以¶
　　　　自號其說杜撰無稽亦蹈大言欺世之習其¶
　　　　他徵引故事徃徃恃其賅貫不加詳核因而¶
　　　　舛誤者尚多集中詩至數千篇亦率易居多¶
　　　　頗乏警策然眀之中葉士大夫侈談性命其¶
　　　　病日流於空疎敏政獨以博學雄才高視濶¶
　　　　步其考證精當者亦多有可取要為一時之¶
<pb:KR4e0125_WYG_000-2b>¶
　　　　冠冕未可盡以繁蕪廢也敏政别有篁墩文¶
　　　　粹二十五巻為其族子曽所編類已多所刪¶
　　　　削此則其自訂之全集云乾隆四十四年二¶
　　　　月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)陸　費　墀¶
#+PROPERTY: JUAN 原序
<pb:KR4e0125_WYG_000-3a>¶
篁墩文集原序¶
文之見于世者惟經與史經主道史主事載道之文易¶
書詩春秋禮樂備矣書與春秋雖亦紀事而道固存焉¶
及其漸晦則孟子擴之又晦則韓子發之久而愈晦則¶
周程張朱諸子大闡明之自是而後殆無所復事乎作¶
者紀事之文自左傳遷史班漢書之後惟司馬通鑑歐¶
陽五代史若朱子綱目則取諸春秋亦以寓道而非徒事¶
也道無窮而事亦無窮故作者亦時有之若序論䇿義¶
<pb:KR4e0125_WYG_000-3b>¶
之屬皆經之餘而碑表銘誌傳狀之屬皆史之餘也二¶
者分殊而體異蓋惟韓歐能兼之吾朱子則集其大成¶
故雖未嘗極力于史之餘者而觀其所論議則可知已¶
歴代以來忽于考據者多失之䟽略而不該于用淺于¶
造詣者多失之支離汗漫而無所歸紛紛籍籍以就于¶
澌盡泯㓕之地無怪乎其然也吾友篁墩程先生資禀¶
靈異少時一目數行下英宗朝以竒童被薦入翰林觀¶
中秘書用經學及第讀誦常至夜分遂能淹貫羣籍下¶
<pb:KR4e0125_WYG_000-4a>¶
上其論議訂疑伐舛厥功惟多及研究理道求古人為¶
學之次第乆而益有所見而于朱子之說尤深考覈自¶
以為得我師焉賾探隱索註釋經傳旁引曲證而才與¶
力又足以達之雖皆出于經史之餘而宏博偉麗成一¶
家言質諸今日殆絶無而僅有者也顧中遭忌嫉晚罹¶
竒禍經濟之用不能盡白于世其所自見不過進講經¶
幄及于儲宫校正綱目預修續編之類而已若全梓所¶
刻巻帙所録家蔵而人誦自都邑以徧于天下貽之後¶
<pb:KR4e0125_WYG_000-4b>¶
世則雖巧詆深嫉亦惡能使之無傳哉功名富貴固士¶
之所不道予獨慨先生年不及下壽雖所謂文亦未竟¶
其所欲為者耳先生之文有篁墩諸稿共百有餘巻没¶
之七年為正德丙寅其門人輩摘而刻于徽州名曰篁¶
墩文粹論者以為未盡其選越明年丁邜知府何君歆¶
暨休寧知縣張九逵王鍇徴于其子錦衣千户壎得全¶
稿焉將并鋟諸梓以示來者而壎請序于予予與先生¶
同舉京闈且同官甚久偉其為文悼其不大用以沒故¶
<pb:KR4e0125_WYG_000-5a>¶
為天下道而因以附吾私云先生所輯有道一編心經¶
附註詠史詩程氏宗譜貽範集篁墩録新安文獻志休¶
寧縣志共百餘巻别行于世皇明文衡瀛賢奏對録宋¶
逸民録又百餘巻蔵于家不在集中是歲三月旣望光¶
禄大夫柱國少師太子太師吏部尚書華蓋殿大學士¶
知制誥同知經筵事國史總裁長沙李東陽序¶
　¶
　¶
<pb:KR4e0125_WYG_000-5b>¶
　¶
　¶
　¶
　¶
　¶
　¶
　¶
　篁墩文集原序¶
