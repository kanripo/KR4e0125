# -*- mode: mandoku-view; -*-
#+TITLE: 篁墩文集
#+DATE: 2015-08-25 00:21:05.785922
#+PROPERTY: ID KR4e0125
#+PROPERTY: BASEEDITION WYG    
#+PROPERTY: JUAN 卷六十四
<pb:KR4e0125_WYG_064-1a>¶
欽定四庫全書¶
　篁墩文集巻六十四　　　明　程敏政　撰¶
　　詩¶
　　　遊月河寺次韻顧光禄(時送張廷璽/郎中還南京)¶
空門坐隔河風栁扇微和曉色城頭盡春聲水上多過¶
牆燕市酒倚席渭城歌不盡遊人興詩慳可奈何¶
一徑曲通河經春土脈和破籬編葦密老圃種花多惠¶
逺還能笑昌黎不解歌題名人半老莫更問誰何¶
<pb:KR4e0125_WYG_064-1b>¶
　　　挽金陵倪處士(侍郎謙之族人/李太常作志)¶
家住修文巷俄然夢不醒譜通宗伯系塚勒太常銘猗¶
頓千金産童烏一巻經不堪人墮淚擇葬近新亭¶
　　　鏡中偶見白鬚(時年/三十)¶
曉起掀髯笑不梳鏡中霜到一莖初他鄉轉覺官無用¶
半世空驚病有餘閒處欲尋支遁語老來思共阿咸居¶
平安獨喜南鴻便一月常收兩度書¶
　　　成化乙未廷試受巻紀事有作¶
<pb:KR4e0125_WYG_064-2a>¶
大廷多士若雲屯入對從容感至尊新雨過城開曉霽¶
好風吹栁散春温尚方絡繹來珍饌中使催呼鎖禁門¶
回首十年如夢裏傳臚當日愧蒙恩¶
文華清禁接詞林閲巻親勞法駕臨黄紙墨痕春淡淡¶
紫垣鐘漏午沈沈風雲此日開文運忠孝何人契主心¶
今夜禮曹還賜燭早隨冠冕聽綸音¶
　　　壽靈臺郎吳英母九十¶
暖風開讌敞雲屏慈壽從今數百齡盤誥紫鸞恩浩蕩¶
<pb:KR4e0125_WYG_064-2b>¶
傳書青鳥意叮嚀北堂秀發宜男草南極光躔婺女星¶
莫對絳人提甲子五官聲價重堯庭¶
　　　夜夢家君曉起得家書時家君已得請還鄉¶
夢接庭闈語未闌曉來南鴈寄書還平安字抵千金價¶
晩節功成九仞山竊禄尚堪供薄養逺遊何日奉尊顔¶
遥知兩弟稱觴處綵服應留一副閒¶
　　　瓊島春雲應制¶
五色氤氲曉未開一春長遶玉峯來成祥頃刻非無意¶
<pb:KR4e0125_WYG_064-3a>¶
行雨分明是有才御氣逺通花蕚殿靈根偏䕶栢梁臺¶
望中忽感從龍念恐有遺賢在草萊¶
　　　季弟克寛來京師適當端午西湖南海之蓮尚¶
　　　　未有花而予家盆池特出二萼化工之巧有¶
　　　　若為予兩人者設耳克寛南行有期輒用開¶
　　　　讌以酧花因思予在西城時此花亦於五月¶
　　　　盛開司㓂陸公輩各賦一詩以為予中舉之¶
　　　　徴其後果然今十四年矣故詩及之¶
<pb:KR4e0125_WYG_064-3b>¶
誰家端午看芙蕖蝸舍風光似有餘苒苒紅苞初半拆¶
田田青傘未全舒酒籌暗合愁新别詩䜟先徵憶舊居¶
莫忘弟兄攜手處一簾花雨濕征裾¶
　　　次韻羅明仲太史中元謁陵僕三度謁陵皆以¶
　　　　冬至又兩與李世賢太史行¶
陪祀頻煩下紫清冒寒長記舊經行風生古堠驚鴉宿¶
月滿荒城聽馬鳴花鳥送君今日路溪山回首隔年情¶
道傍老壁題詩處定有居人説李程¶
<pb:KR4e0125_WYG_064-4a>¶
　　　送戸部吳廷憲主事赴廣西提學僉事得文字¶
泛泛濯錦江産材多好文就中吳季子壯嵗迥不羣久¶
簉司徒班薦書新上聞朝廷重興學簡命恩禮勤乗驄¶
過梅嶺持節開江氛念子掌邦教此職固所欣都門時¶
雨晴岐路東西分嶠外豈無士成之在陶薫時名愧葩¶
藻實學須典墳典墳首群行古聖非徒云行行志方健¶
寧肯上負君三嵗諒有期遲子來䇿勲¶
　　　送袁士鎣太守考績還淮安得童字¶
<pb:KR4e0125_WYG_064-4b>¶
淮陽今大府南北舟車通上官絡繹至卧治將無功使¶
君東南來瘦馬從一童績成奏天子出門嵗將窮君本¶
法曹郎皎皎白鍊銅坐令郡訟稀風化千里同勸君一¶
巵酒美政貴保終不見古循吏名與長淮東¶
　　　洞黄詞懐黄尚斌先生(職方彦俊之父/文選孔昭之祖)¶
洞黄何逶迤逺在天台間壁立千芙蓉四顧相回環緬¶
思洞中人一去何當還平生讀書處松檜不改顔兒孫¶
日以長濟濟通朝班孰識巖棲翁高名配兹山我歌洞¶
<pb:KR4e0125_WYG_064-5a>¶
黄詞悵望春闌珊生芻杳莫致浙水東潺潺¶
　　　大病不寐¶
月西窓正黒天色向黎明坐數傳籌者沈沈殺五更¶
　　　又¶
溽暑人如醉昏昏一病身如何三五夜畨作獨醒人¶
　　　陸廉伯太史家賞蓮得天字¶
小院涼生雨後天一尊同賞甕池蓮散花曉日來天女¶
步月清宵見水仙坐客不辭浮白令主人何惜買紅錢¶
<pb:KR4e0125_WYG_064-5b>¶
興來忍折芳筩盡回首風光又隔年(是日主人以綵繒/纏荷柄故詩及之)¶
　　　八月一日丁祀夜作有懐彭文憲公¶
半夜奎星光燭天諸生雲擁㦸門前閒階露下聽更坐¶
别院人稀借榻眠燈亂衣冠松外轉風清絲竹殿中傳¶
西湖故老今何許分鬯叨陪記往年¶
　　　賀高揮使生子¶
錦棚香襲舊征袍轉覺王孫甲第高喜氣鎮浮三日迥¶
啼聲渾似五陵豪四筵湯餅朝開讌左戸桑蓬夜屬櫜¶
<pb:KR4e0125_WYG_064-6a>¶
已是他年真將種殷勤傳付吕䖍刀¶
　　　送耿司業先生省親還南河¶
白髮萱親在北堂喜承恩詔趣歸裝秋容黯淡辭都下¶
曉夢依稀見洛陽萊子舊衣増刺繡陽城新例有封章¶
疎庸濫逐門生後駐馬離亭盡一觴¶
　　　文淵閣大學士彭先生哀輓¶
廊廟憂深病亦深西風庭木動悲吟文星一殞嗟何極¶
哀詔頻頒似不禁三館尚聞修宋史八方空復望商霖¶
<pb:KR4e0125_WYG_064-6b>¶
平生忠孝封章在不負先皇䇿士心¶
　　　乙未十一月十六日長至有感(白鬚又/添一莖)¶
吟鬚再見一莖霜愁思應隨一線長月色也從今夜減¶
酒懐爭似少年狂海榴漫說偏多子喬木誰憐隔異鄉¶
好是浮名歸未得十年辛苦尚為郎¶
　　　尹亞卿家飲散用韻二首一讀景帝諡議一謝¶
　　　　盛筵¶
天賦宗賢撥亂才八方威命響新雷衮衣立受東朝命¶
<pb:KR4e0125_WYG_064-7a>¶
玉輦迎從北地來九廟有靈知孝友百年無力報奸回¶
今皇盛徳嗟何極一紙虹光燭夜臺　右讀諡議¶
勝日叨陪玉署才綺筵簫鼓沸晴雷宫壺尚足傳盃用¶
堂食初分入饌來拂座面驚春色動聨鑣身帶夕陽回¶
題詩欲盡留連意長句無能效栢臺　右謝盛筵¶
　　　臘月念八日得仲弟克儉南京書季弟克寛杭¶
　　　　州書報家君已至徽州¶
兩回家信一時聞北鴈如何久離羣同氣影隨三處月¶
<pb:KR4e0125_WYG_064-7b>¶
老親身卧萬山雲懐歸有約多成夢竊祿無才可報君¶
學業半荒鬚漸白愁顔消得付餘醺¶
　　　燕都石鼓題廣人黄瑛江湖勝覽巻¶
岐陽埋没草離離汴省燕都嘆屢移一代文章存鳥跡¶
百年風雨蝕鼉皮摩挲尚識宗周器題跋誰鐫蒙古辭¶
却愛勝遊黄叔度孔庭懐古立多時¶
　　　白雲深處為天台趙時暉賦¶
幽人卜築嫌山淺直入雲山十二重傍岸野樵多失路¶
<pb:KR4e0125_WYG_064-8a>¶
隔林溪碓逺聞舂衣裳露宿嵐光冷書畫晴蒸海氣濃¶
極目為君思鴈蕩爛銀舒巻正溶溶¶
　　　朔州行王汝璧太守述職西還¶
朔州城頭塞雲結朔州城下沙如雪赫連古戍白草枯¶
一路角聲吹不歇居民半是防秋兵十里五里屯軍營¶
偏師夜坐烽火息飛輓小兒歌太平王郎家世本靈武¶
明目張髯氣如虎羽林驕將不敢欺磧裏人耕好田土¶
窮州十年多苦辛奉檄東來覲紫宸長官知名聖君喜¶
<pb:KR4e0125_WYG_064-8b>¶
邊吏有才能㡬人遥遥朔州城勸子一巵酒馬蹄明朝¶
向山後女牆孤月重相思定倚危樓望南斗¶
　　　成化乙未元夕觀燈應制¶
萬嵗山頭春月圓萬嵗山下霏祥煙蓮花漏水盡一刻¶
火樹百枝光燭天條風東來送新暖低颺星裘動黄繖¶
九重金闕倚岧嶤四面紅雲蔟簫管慈闈更欲親承歡¶
綵棚十丈空中攅隨山移仗不知曉應制還催供奉官¶
五朝故事傳來久樂與民同上元酒想像先皇得衆心¶
<pb:KR4e0125_WYG_064-9a>¶
尚有燈詞播人口太平喜是百載過邊燧不驚天氣和¶
古來張弛皆有道實心一日非為多¶
　　　十二月十三日大雪¶
北風吹晴無片雪老農戚戚生窮悲土中細麥乾欲死¶
方士結壇徒爾為殘年一雪萬人喜天子憂勤天與之¶
長安貧者死莫恨記取當初望雪時¶
　　　挽薛節婦(監察御史為/學之祖母)¶
薛家賢節母身住滆湖村老去霜春面歸來月夜魂孤¶
<pb:KR4e0125_WYG_064-9b>¶
鴻難再偶慈竹自添孫不負生前恨金書照里門¶
　　　卜築¶
頻年生計拙辛苦又移家未到新庭院遥憐舊月華時¶
名只人後歸夢㡬天涯銀漢猶明没因風欲汎槎¶
　　　著存堂為吳節參政賦¶
悠悠三十載一飰不忘親推枕猶疑夢登堂若見人海¶
桑初隔世風木㡬傷神要識全歸意平生在立身¶
　　　雨後絶句示小女¶
<pb:KR4e0125_WYG_064-10a>¶
天井無沙潦水空臨流一樹石榴紅女郎學語驚相報¶
㡬瓣臙脂落鏡中¶
　　　題姜廷憲中書小景畫¶
雨落山前雙樹村石溪流水帶沙渾野人赤脚如歸鳥¶
不怕春泥半擁門¶
　　　哭坦姪二首¶
兩地驚心最可憐别來長夢抱兒眠豈知一段青雲器¶
只向人間住八年¶
<pb:KR4e0125_WYG_064-10b>¶
慟指蒼天淚兩垂海枯難盡竹林悲牀頭㡬巻殘書冊¶
一世辛勤付與誰¶
　　　送徽州謝同知伯儀慶賀建儲禮成南還¶
郡紱驅馳不憚勞又驚飛絮㸃歸舠八方共喜前星耀¶
千里回看北斗高闕下省臺通姓字山中城郭候旌旄¶
因君不盡東南望一片鄉心折大刀¶
　　　丙申郊祀齋居次陸廉伯太史韻¶
東風吹冷襲虛襟芸閣西頭接羽林上界疎鐘清客夢¶
<pb:KR4e0125_WYG_064-11a>¶
廣庭明月空齋心回驚舊壁題名遍轉覺微官閱嵗深¶
此夕圜丘天尺五擁衾時聽屬車音¶
露下虛庭月滿襟仰看殘雪罥疎林久叨禁直隨班尾¶
共誓齋明協帝心三宿夜分蓮漏永一年春到竹宫深¶
題詩欲繼雲間陸蟬噪終慚海鶴音¶
　　　次謝鳴治侍講韻¶
井烏聲與柝聲兼閣道頻將斗柄瞻郊墠禮神春奠玉¶
齋宫清蹕夜傳籖月中曉色驚先白雪後寒威覺倍嚴¶
<pb:KR4e0125_WYG_064-11b>¶
三日清齋無一事水沈時向竹爐添¶
　　　慶成宴與明中舜咨聨句和韻¶
賜筵初及試燈時一日風雲㑹殿墀天靜漏傳金箭迥¶
曉寒春上玉顔遲羽林扈蹕環千騎宗伯垂紳正九儀¶
胡越一家同獻壽八方誰道路多岐¶
　　　送刑部郎中陳徳修還南京用張汝弼駕部韻¶
旗亭栁樹拂頽牆祖席朝來掃半堂廿載不知遊宦久¶
一春偏覺送人忙東風似與歸途便流水何如别意長¶
<pb:KR4e0125_WYG_064-12a>¶
執手難留陳仲子錦帆回首正高張¶
　　　送薛志淵御史隨都憲袁公處置荆襄志淵舊¶
　　　　嘗巡按其地¶
聖主臨朝重拊循襄樊行幕繡衣新一方喜入皇圖逺¶
十載愁聽捷奏頻好計公田收菽粟旋分官府闢荆榛¶
土人半識招安使馬首山川屬舊巡¶
　　　廣人黄昊久客于外夜夢二親自寫其像號其¶
　　　　堂永思其父嘗為主簿¶
<pb:KR4e0125_WYG_064-12b>¶
細草雙墳隔㡬春天涯回首淚沾巾凄涼死别空成夢¶
想象生容自寫真嶺嶠飛雲時出岫滄溟流水任揚塵¶
傷心莫遣成衰落不負庭闈在立身¶
　　　錢塘沈徳自成化丁亥以來從家君征川貴¶
　　　　山都掌之夷又從平江伯出鎮兩廣總督漕¶
　　　　運清謹之操三度如一家君薦之始自從事¶
　　　　為選人平江凡七薦之乃自江淮衛知事改𨽻¶
　　　　通政司於是薦紳君子無不嘉君之能獲¶
<pb:KR4e0125_WYG_064-13a>¶
　　　　乎二公也拜命言旋賦詩以贈¶
曽從川廣著征袍又辟江淮督餫艘舊業恥緣行橐富¶
新名多逐薦書高銀臺已換簮紳貴玉帳應酬案牘勞¶
莫為官成心便得十年恩澤慶難遭¶
　　　三月十七同日得王貢士寄來休寧臘月書馬¶
　　　　亞卿寄來南京二月書¶
客邸瞻雲思有餘忽傳門外送雙魚正當南北相望處¶
連得春冬兩季書千里開緘如面對一番披讀即眉舒¶
<pb:KR4e0125_WYG_064-13b>¶
年來轉覺歸期緩日日經幃候起居¶
　　　送蜀士趙顯章赴澠池訓導(池學有曹/端先生祠)¶
薫風吹路鐸聲清行李飄蕭出帝城洛士自今霑化雨¶
川人從昔有文名崤函地接關河便秦趙臺危草樹平¶
&KR1274;舍有刑知尚在好將蘋藻薦曹生¶
　　　送克寛弟南還至茶菴獨歸¶
垂野隂雲一望迷送行愁問路東西不知㡬日黄梅雨¶
門外青泥没馬蹄¶
<pb:KR4e0125_WYG_064-14a>¶
賞心已負一年春野寺從來别恨新酒盡沙頭催上馬¶
㫁堤新草獨歸人¶
一徑棠花照水開可憐新病廢銜盃早知别淚多如雨¶
悔不臨岐盡醉來¶
　　　題劉廷問舍人所藏夏仲昭太常晴雨二竹¶
太常醉搦紫宣毫不寫李王金錯刀閣舍朝回巻簾處¶
楚江風雨戰秋濤¶
舊宅依稀練水傍古墩幽竹自成行披圖却似身重到¶
<pb:KR4e0125_WYG_064-14b>¶
刺眼翛翛鳯尾長¶
　　　送奎文閣典籍許節之東歸¶
　　寧陽許君節之故閣老道中先生之中子仕為奎¶
　　文閣典籍博雅好文克世其學見重于孔林者久¶
　　矣成化丁酉上京師以其先人䘏典未備告諸朝¶
　　獲有尚書之贈又於今閣老壽光劉先生締姻好¶
　　焉君既上顯其親下成其子將納禄于吏部浩然¶
　　東歸劉公子鎡請予言道其行予嘗執經壽光館¶
<pb:KR4e0125_WYG_064-15a>¶
　　下樂其人為賦古詩一章¶
東山舊名家文章羨之子先人國鉅公勲徳藏太史當¶
年受推薦簮紱升孔堂日坐圖書府上應東壁光朅來¶
走京師奏書析帝寵南宫下新制&KR0524;&KR0524;賁丘壟還思畢¶
婚嫁館甥得劉郎官途凡㡬月氷玉相扶將人生天地¶
間亢宗似君少塵鞅不可羈拂袖一何早薫風日夕至¶
滿路飛楊花都門戒晨發祖席臨水涯心知共月明千¶
里一回首良晤詎可期屬酒為君壽¶
<pb:KR4e0125_WYG_064-15b>¶
　　　送户部石宗海員外赴四川提學僉事宗海予¶
　　　　同年嘗為翰林庶吉士¶
徂徠家學未應蕪喜奉新恩向蜀都黌舍威聲思按察¶
玉堂丰采重司徒行臺曉月諸生試比屋春風五教敷¶
相守不堪相别處蹔留驄馬盡離酤¶
　　　送中書舍人桐城何志廉赴南京刑部員外予¶
　　　　較藝禮闈志廉實預事于簾内¶
郎中早發帝城東雙斾遥乗雨後風南部司刑千里别¶
<pb:KR4e0125_WYG_064-16a>¶
中朝揮翰十年功何當把酌尋鄉好猶記篝燈宿至公¶
從此魚書知不㫁兩京新路牐河通¶
　　　次南京錢學士先生入朝之作時先生方有少¶
　　　　宰之命¶
十二年來出帝關北歸仍立舊鵷班交南使節陳臨海¶
江左文名庾子山簮紱又新池上寵氷霜難老鏡中顔¶
漢庭欲下安車召楚水燕山路不難¶
桃花零落舊𤣥都喜見腰金尚黒顱才藻自能當萬乗¶
<pb:KR4e0125_WYG_064-16b>¶
筆鋒猶足掃千夫禁中前席多需賈海上生祠半說蘇¶
晩節從來須鄭重百年文運藉人扶¶
　　　新安洪生通今鄭州守有約之少子鄉進士逺¶
　　　　之弟而予兄汀州貳守克和之壻也來京師¶
　　　　從人受春秋學日以成歳暮欲將往省于鄭¶
　　　　且南還入郡學以竢秋試其志可謂健矣道¶
　　　　别之際賦詩贈之¶
綵衣遥向鄭州城書劍還為故國行官邸冬温先季子¶
<pb:KR4e0125_WYG_064-17a>¶
京闈秋試待諸生匆匆立馬辭鄉丈草草傳觴媿館甥¶
但喜家聲常不墜一門難弟又難兄¶
　　　邀同館諸公賞盆池蓮¶
新秋團扇不禁風退直相期出禁東池館不嫌來結社¶
水花猶有一枝紅¶
　　　題尹正言學士菊¶
陶家莊子未全荒籬下西風一逕霜紅紫相看零落盡¶
寒花只作舊時黄¶
<pb:KR4e0125_WYG_064-17b>¶
　　　題畫¶
蒼山茅屋嵗將闌一巻黄庭讀未殘落葉暗橋何處客¶
杖藜來聽水聲寒¶
　　　講筵命下甚愧疏庸不足以從諸君子之後輒¶
　　　　賦一詩録呈舜咨侍講養正伯常二太史¶
天王重稽古文教被九寰濟濟䕫龍徒終日奉讌閒自¶
慚樗散質久厠詞林間一旦誤簡知許綴經幃班儒冠¶
豈徒榮君徳重有關格心古明訓志士亦孔艱況我本¶
<pb:KR4e0125_WYG_064-18a>¶
承乏何恃開天顔所幸同袍人逸駕難為扳致身及此¶
時淳風正來還䇿厲敢不勉主恩似丘山¶
　　　爲栁楷序班題壽意圖歸慶其母¶
七十栁家母雙耳被華髮行步若飛鳬飄然有仙骨諸¶
子數公權供奉廣寒闕回首夜何其天涼桂花發神娥¶
海東至蕩潏凌波襪皎皎青鏡中居然事修謁酒酣一¶
借問滄溟㡬時竭攜手問清淺共拾蟠桃核仙凡隔塵¶
水三山翠嶢屼可望不可親歌詩對明月¶
<pb:KR4e0125_WYG_064-18b>¶
　　　壽泰和王希誠七十(希誠尚書文端公第三子/中書舍人求之父嘗受恩)¶
　　　　(封/)¶
七十存齋叟尚書一令孫天開新壽域人羨舊清門䕃¶
子傳家學封君荷主恩一陽初復候佳氣滿芳尊¶
西江多逸老季子獨超羣仙授還丹訣家藏說玉文逢¶
辰題甲子閱世等烟雲想和長生曲因風一寄聞(楊文/貞公)¶
(嘗有說玉/文贈之)¶
　　　題玉堂散直圖送吳汝賢修撰省覲還閩¶
<pb:KR4e0125_WYG_064-19a>¶
金殿當頭玉堂署十二朱廊隠宫樹衣冠濟濟堂中人¶
猶似前時起居注門下斜連金水河石橋五壘横蛟鼉¶
扣閽不許外人到挾冊時見諸王過奎文上應圖書府¶
揷架連籖照今古同遊恐是十洲仙下界紛紛半塵土¶
邇來新詔開中堂儲材聖訓何洋洋日令三館坐羣彦¶
應制往往催詩章從容退食龍樓外松下傳餐解簮帶¶
光禄之酒大官羊終嵗天厨有佳賚宫壺早午漏未央¶
旭日半下城西牆出門跨馬人分首緩步不知歸路長¶
<pb:KR4e0125_WYG_064-19b>¶
老璫如能解人意慣識青衫閤門吏㡬回爾女笑相嘲¶
何幸相從禁中地我居史館今十年碌碌追陪叨俸錢¶
就中却愛吳汝賢才氣迥出千人先承恩謁告辭丹扆¶
綵服輝輝照秋水何人為寫玉堂圖天上風光動桑梓¶
我思古人不可當身在江湖憂廟廊君是八閩奇俊郎¶
一飰之際寧可忘君家二老俱無恙莫遣文章負今上¶
朝朝散直定思君早趣歸裝拜天仗¶
　　　題安城彭學士山水圖¶
<pb:KR4e0125_WYG_064-20a>¶
何人結屋青山裏終日開窓見山喜近峯錯落走簷牙¶
逺岫蜿蜒揷天嘴澄江一道山前過短櫂平分浪痕破¶
船頭水氣綠侵衣載酒高人面山坐石泉下衝沙渚渾¶
桑榆接地成深村柴扉欲扣不可到或有細路通雲根¶
竹鶴老人名畫手半幅生綃大於斗水分山㫁意無窮¶
目送飛鴻度江口安城先生塵慮脱南望鄉人楚天闊¶
高堂永日對山歌肅肅涼風起蘋末¶
　¶
<pb:KR4e0125_WYG_064-20b>¶
　¶
　¶
　¶
　¶
　¶
　¶
　¶
　篁墩文集巻六十四¶
