# -*- mode: mandoku-view; -*-
#+TITLE: 篁墩文集
#+DATE: 2015-08-25 00:21:05.893886
#+PROPERTY: ID KR4e0125
#+PROPERTY: BASEEDITION WYG    
#+PROPERTY: JUAN 卷六十八
<pb:KR4e0125_WYG_068-1a>¶
欽定四庫全書¶
　篁墩文集卷六十八　　　明　程敏政　撰¶
　　詩¶
　　　二月一日辭親赴京出休寕東門¶
賤子来何時倐焉戒晨装王程難久滯俛首辭髙堂哽¶
咽不敢啼懼我親情傷躑躅縣東門涕下霑衣裳囘思¶
古之人仕者不出鄉自從封建廢坐使親義戕我生竟¶
何成去住心徬徨春隂澹如染遙山鬱相望願保忠孝¶
<pb:KR4e0125_WYG_068-1b>¶
期桑梓生輝光¶
　　　道中與敏徳弟聨句¶
故鄉山水忍相違(篁墩/)聚首無端又北歸一路春風梅¶
正發(敏徳/)幾家冬雨麥初肥杯盤祖席離情苦(篁墩/)車¶
馬長亭曙色微主上只今求道切(敏徳/)敢将忠孝負庭¶
闈(篁墩/)¶
　　　漁梁壩登舟至浦口初聞雷餞者相賀¶
路當歙縣境水是淛江源竹樹知誰氏風光似故園峯¶
<pb:KR4e0125_WYG_068-2a>¶
頭嵐翠合石齒浪花翻舉櫂聞雷處嘉禎感贈言¶
　　　夜宿綿溪¶
屈指離家又一程篷忩欹枕夢難成無端水郭停舟處¶
半夜灘聲似雨聲¶
　　　過乳灘(灘左一石臨溪髙三丈石上青松一株/灘右瀑布一條自石壁凡三折飛堕溪)¶
　　　　(中/)¶
一櫂迎風下乳灘推篷忽得兩竒觀髙崖瀑水淙聲逺¶
盤石孤松堕影寒仙境恨無同志賞塵冠思向此中弹¶
<pb:KR4e0125_WYG_068-2b>¶
他時夢想勞題句不用千金買畫看¶
　　　宿河上嶺入夜風雨大作¶
辭家已三日夜泊蒼山磯遙看月仰瓦星斗何依稀𤣥¶
雲忽四合黯爾燈無輝孤眠覺有異起坐披裳衣長風¶
挾雷電雨若天瓢揮萬響凛不測勢恐孤篷飛船頭屢¶
低昻知是江波肥移牀避罅漏客心轉凄危古云行路¶
難此語良不非悄然百憂集君父難兩違裁詩記所遭¶
胡寕不懐歸¶
<pb:KR4e0125_WYG_068-3a>¶
　　　淳安道中用漁梁壩韻(有梓桐源/及響山)¶
桐梓何年盛谿頭尚有源疎梅臨竹岸細麥擁茶園興¶
薄飛鴉去閒便浴鷺翻舟師能指㸃空谷應人言¶
　　　嚴州道中情思頗適¶
山逺沙平水似煙篷忩贏得枕書眠暖風一日初黄栁¶
好雨連宵賸緑田傍岸鳬鷖如送客随家鷄犬不驚船¶
相看便有江湖戀耕鑿娱親在㡬年¶
　　　雨中過嚴州與張時禎通判同年叙别¶
<pb:KR4e0125_WYG_068-3b>¶
石梯如畫帶江樓喜遇看花舊俊㳺十四年来情不盡¶
東風吹雨上官舟¶
　　　嚴州東下兩山髙崖瀑布以百十數¶
東崖瀑布如玉龍西崖瀑布如白虹千尋之勢不可殺¶
交飛亂落清泠中小聲萬騎驅元戎大聲五夜鞭雷公¶
初疑武丁舉斧開崆峒石髄流出青山空又疑海若上¶
借愁天工鬼窟遂與銀河通北舟直下桐川東一江春¶
水揺春風推篷左右忽見此頓清百嵗塵埃胷跡愧莊¶
<pb:KR4e0125_WYG_068-4a>¶
生為世籠才非李白憂詩窮一盃酹水一自酌安得凌¶
虚浩然與爾争豪䧺¶
　　　釣臺¶
暫擲綸竿去復還徵書空照水雲間桐江巖壑知心久¶
肯遣移文過北山¶
　　　過姚文敏公墓¶
三朝勲業重姚崇最與家君契誼同帝里風煙留故宅¶
仙鄉山水見幽宫兩家莫報君恩厚百世應存士論公¶
<pb:KR4e0125_WYG_068-4b>¶
我忝禮闈門下客不勝清淚落東風¶
　　　登富春山時鄉族啇人多以索逋錢寓子陵祠¶
　　　　問其所從索者皆縣官也笑賦一絶¶
争道先生百世師富春山麓起崇祠殘碑尚刻希文記¶
終有亷貪立懦時¶
　　　夜穿杭城宿呉山驛明日三司故人固請遊西¶
　　　　湖又明日遂拜岳王墳飲浄慈寺時顧天¶
　　　　錫郎中以公事寓杭不及預㑹¶
<pb:KR4e0125_WYG_068-5a>¶
匆匆行李夜穿城好友来尋半日盟峯頂㡬多僧錫住¶
湖心無數酒船行風来廢苑堪懐古雨蝕殘碑不記名¶
入眼浄慈還數里望塵先拜岳家塋¶
湖上東風水似苔羣公相約㸔山来午鐘殷殷穿低樹¶
春宴紛紛集寶臺千里暫教塵夢醒一尊思待故人開¶
興酣更欲尋龍井誰有風流續辯才¶
　　　錢唐雜詠四首¶
水色山光似昔時往來還動百年思顛崖蘚蝕錢王箭¶
<pb:KR4e0125_WYG_068-5b>¶
拍岸潮迎伍相祠嵗月難勝雙短鬢興亡能博㡬新詩¶
望中喜是林逋宅竹外梅花一兩枝¶
康王疋馬渡江時北望誰能有所思洛社末由恢土宇¶
臨安何忍奉郊祠兩朝和議愁通表一巻褒忠漫有詩¶
只賴皇天知此意墓林長聳向南枝¶
徙倚湖山欲暮時行人隨處動遐思張王僣竊今無地¶
白傳風流尚有祠夜静六橋誰放鶴春回三竺好題詩¶
篷牎預買仁和酒卧聽舟人唱竹枝¶
<pb:KR4e0125_WYG_068-6a>¶
繁華欲賦太平時慚愧無才續左思曉市船趨三汊港¶
春遊人集兩峯祠樓臺不類人間世風月都成畫裏詩¶
東望綵雲懐帝闕暘烏初上海桑枝¶
　　　岳王墓再賦一首¶
南渡宗賢力相秦不辭降表便稱臣青衣空作還家夢¶
金字頻追出塞人亂國已遭三寸舌封王何益九原身¶
漁郎似識英雄恨日對孤墳理釣綸¶
　　　臯亭山¶
<pb:KR4e0125_WYG_068-6b>¶
曉受降書夜戢兵路人猶説伯顔名中原多少奇男子¶
不向燕山立漢旌(按伯顔應改巴延/因韻語故從原文)¶
　　　道中六言¶
臯亭山前竹舖臨平鎮下桑園北岸方收䌫索東風忽¶
動檣幡¶
　　　調巡撫宣府張養正都憲¶
烽火中宵澈塞明曉提精騎出嚴城黄雲白草劉家砦¶
從此邊人不敢行¶
<pb:KR4e0125_WYG_068-7a>¶
　　　過桐鄉晩宿皂林驛¶
東風吹日半晴隂不覺船忩水氣侵三里人家春淡淡¶
一江煙樹晩沉沉¶
　　　望後舟¶
　　予自錢塘望後舟不至沿路候之抵皂林乃克㑹¶
　　因思古樂府有望後舟之名漫賦一首¶
前舟已過青山趾後舟猶駐滄江涘得風未可遽凌人¶
同在江湖作舟子欲去不去心茫然耳畔彷彿聞鳴舷¶
<pb:KR4e0125_WYG_068-7b>¶
湏㬰相見謝相候並行不礙波中天君不見前舟獨行¶
方坐嘯後舟向晩終湏到又不見後舟載比前舟輕反¶
過前舟三日程活計平生繫征舸但願風潮共安妥不¶
惜朝朝望後舟他人豈必相忘我¶
　　　嘉興拜先師吕文懿公冢以陳無已丘園無起¶
　　　　日江漢有東流詩韻敬賦十首¶
隔地三千里違顔十八秋悠悠生死恨今日過林丘¶
先皇臨御日夫子最蒙恩共説青山下䨇麟表墓園¶
<pb:KR4e0125_WYG_068-8a>¶
已别門牆久猶能識舊奴遺書三萬軸還似舊時無¶
鶴髮太夫人見我動容喜再拜升髙堂懐賢不能起¶
夫子雖云亡未絶詞垣筆尚有代言書昭昭比星日¶
一代吕家府風流重此邦重来還記取䨇户對寒江¶
之子讀遺經青年盛文翰皦皦丹鳳雛居然立霄漢¶
夫子本清白芳名亦難朽豈無富貴家灰飛竟何有¶
濫逐門生後何才輔兩宫百年𠲒愧處此道不曾東¶
一瓣香難致官亭促去舟船忩應作夢清淚早先流¶
<pb:KR4e0125_WYG_068-8b>¶
　　　過太湖追和宋蘇舜欽韻¶
萬古淵源直到今征帆如葉望中深天留白塔分平野¶
雲擁青山入太隂江勢西来寒匯玉日華東出暖浮金¶
蘇郎死後閒風月吳下何人續勝吟¶
　　　李貟外應禎吳太史原博約遊虎丘¶
日散林霏見虎丘故人清約此閒遊望深緑樹知蔵寺¶
吟遍青山始繫舟塔院風来花似雪劒池春到水如油¶
酒䦨不盡吳中勝老衲相招更倚樓¶
<pb:KR4e0125_WYG_068-9a>¶
　　　虎丘之遊沈唘南在坐作畫一幅再賦一首¶
蒼崖題字半留痕笑倚東風酹一尊寺主繞山開竹牖¶
園丁随路作花村聴經石古苔生繡塟劒池深水不渾¶
入眼有詩吟未得天機都屬隐侯孫¶
　　　雨中次無鍚寄秦廷韶太守¶
南来欲試恵山泉春雨横江懶繫船咫尺故人難晤語¶
相思時誦竹罏篇¶
　　　寄華守正¶
<pb:KR4e0125_WYG_068-9b>¶
百里江鄉石路斜東風相隔渺天涯離人十載今何似¶
無限情懸孝子家¶
　　　秦廷韶太守及九龍山樵陸懋成請遊恵山遂¶
　　　　酌第二泉飲聴松菴次少師姚廣孝留題舊¶
　　　　韻一首¶
江雨吹風過山門向晩開汲瓶分水去騎馬聴松来老¶
鶴驚人起新篁夾路栽多君憐别意随處送春杯¶
　　　留題聴松菴次廷韶韻¶
<pb:KR4e0125_WYG_068-10a>¶
一菴門對老松開鎮日風傳萬壑哀古井暗泉寒瀉玉¶
長廊隂雨滑生苔鐘聲忽自山中出人影遥從樹杪来¶
未濯塵纓還自笑籬根蒼犬合驚猜¶
　　　寄鄒鏞¶
尚書幕下縂能文曾説鄒陽最出羣此日相思空倚櫂¶
暮天寥落見行雲¶
　　　遊恵山與廷韶賦詩看懋成作畫不覺至暮相¶
　　　　别未數里風雨大作竟悞一程船忩燈下漫¶
<pb:KR4e0125_WYG_068-10b>¶
　　　　賦一律奉寄二君子¶
笑坐泉亭汲水嘗偶然行樂便相忘南来漸有江山癖¶
北去那憂嵗月長好景正堪増罨畫短吟猶未病奚囊¶
早知風雨春江暮悔不随縁宿上方¶
　　　常州飲㢘伯家¶
舟到毘陵晩不移相留曾是十年期坐間縂説江南樂¶
别後應懸冀北思夜酌不知更已換春城偏與月相宜¶
歸来忽記豪吟處稍覺閒情似徃時¶
<pb:KR4e0125_WYG_068-11a>¶
　　　謁京口魏勝将軍廟¶
長風吹山磯落日下京口桓桓魏将軍廟食此邦久土¶
馬剰儀衞金書炫庭牖忠義夙所欽再拜酹江酒憶當¶
宋社南君臣竄身走将軍起田間意氣最䧺﨣孤城江¶
海上日日事攻守中原天弗畀竟為敵所有前旌曉不¶
揚䧺劒夜空吼何人始召亂志士徒殞首當時百戰塲¶
荒落見沙栁千里㡬興廢激烈史官手¶
　　　金山七詠¶
<pb:KR4e0125_WYG_068-11b>¶
　　　　金山¶
樓閣中天起波濤四面降崔嵬千尺影終古鎮長江¶
　　　　妙髙臺¶
東風留客櫂白日此登臺帆影来無際江聲去不囬¶
　　　　善才石¶
何物瑤琨石龍宫夜不函由来江岸側天造補陀巖¶
　　　　留雲亭¶
亭子臨孤絶江雲礙不飛時来簷下宿水氣濕僧衣¶
<pb:KR4e0125_WYG_068-12a>¶
　　　　呑海亭¶
江風號萬壑峯頂一登臨勢欲呑滄海逰方惬壮心¶
　　　　仙人洞¶
鬼斧穿山骨明明透一忩仙人時舉武壁立下窺江¶
　　　　郭璞墓¶
落日江心墓凄凉郭景純桑田不可測撫掌笑山人¶
　　　𤓰州遇同年鮑栗之通判二絶¶
滿路人稱鮑叔賢一尊相見暮江邊長安陌上看花處¶
<pb:KR4e0125_WYG_068-12b>¶
囬首春風十四年¶
楚山如畫水如藍鄉思紛紛漸不堪今夜𤓰州灘上宿¶
便從江北夢江南¶
　　　揚州¶
東風吹徹晩隂晴兩岸新蕪一櫂横去我青山如避俗¶
向人黄栁欲傾城潮囬海口鹽船上春入淮南米價生¶
二十四橋漁唱遍嫦娥應識古今情¶
江日輝輝下廣陵客邊吟興偶然增宋軍水砦多編户¶
<pb:KR4e0125_WYG_068-13a>¶
隋帝離宫半屬僧鵞鴨似便春雨數樓臺争出暮雲層¶
徃来縂戴承平福莫問從前㡬廢興¶
　　　瓊花¶
貪看江都第一春龍舟元不為東廵閒花亦自能傾國¶
何况當時解語人¶
　　　憶在姑蘇與顧天鍚郎中語次亦有亡弟之感¶
　　　　慘然對泣不能自勝因追次其韻一首¶
泉下應無日再暉一燈寥落伴僧扉重陽為爾愁看菊¶
<pb:KR4e0125_WYG_068-13b>¶
未老憑誰共采薇妙質固應天最靳芳年真與世輕違¶
等閒不敢娱親側忍見同時舊綵衣¶
　　　過髙郵湖¶
曉發盂城驛人家過淺塘日華初耀水風力正開洋竹¶
䌫收蛇蛻蒲帆列鴈行客心還自喜今夕到淮陽¶
　　　予謁告還朝道出淮隂方傳漕運縂戎平江伯¶
　　　　過訪而侍御尹君性之奉命巡貴州艤船之¶
　　　　際得邂逅焉性之出示閣老壽光劉先生贈¶
<pb:KR4e0125_WYG_068-14a>¶
　　　　行之作謹歩韻一首奉别而蒹葭倚玉之誚¶
　　　　所不能免云¶
兩岸垂楊石漬苔皇華新館晝長開方傳漕運将軍出¶
忽見分司御史来當道犲狼應退避忘機鷗鷺莫驚猜¶
相逢却愧無佳句硯匣經旬積暗埃¶
　　　漂母祠(祠必楚王開國時/所建者非漢意也)¶
一飯難忘老嫗恩崇祠應出舊王孫平生推食蒙知已¶
肯不捐軀答至尊¶
<pb:KR4e0125_WYG_068-14b>¶
　　　淮隂侯廟¶
　　楚王被誅反状未明前人固有定論予獨於其下¶
　　齊烹酈食其事有遺恨焉¶
鐘室堪嗟走狗烹反形千古未分明史官獨為将軍惜¶
不念當時老酈生¶
　　　次清江浦邵文敬吴文盛二主事邀飲寄寄亭¶
　　　　中夜放舟至清口曉渡淮至清河乃别¶
杏花紅爛竹梢青水次新開寄寄亭共挽行装春送酒¶
<pb:KR4e0125_WYG_068-15a>¶
還催撾鼔夜揚鈴風悲舊楚遥聞樹天入長淮下見星¶
記取客邉分去住驛樓殘角夢初醒¶
　　　懐賢詩¶
　　國家財賦嵗取給于東南十餘郡而尤莫難于漕¶
　　事文武重臣對江開府者數十年矣成化己亥之¶
　　春予謁告自新安還朝歴其境率聞父老談故平¶
　　江伯陳恭襄公工部尚書周文襄公多至感泣乃知¶
　　忠賢之有益于人國如此賦古詩二章致懐仰之¶
<pb:KR4e0125_WYG_068-15b>¶
　　私焉¶
　　　　平江伯陳恭襄公¶
﨣﨣陳将軍平江始開國少年八石弓勇氣屢破賊朅¶
逢中興主得附昇天翼當宁念豐鎬京邑望南北安得¶
蕭與韓晏嵗足兵食将軍家合肥老大諳稼穡一朝被¶
簡知舞蹈奉明勅建牙淮水陽諸路盡承式孜孜竭衆¶
智疏鑿靡餘力厫庾便交輓隄牐濟危嗇艘舸随淺深¶
湖壩㡬通塞百年民力蘇萬里海濤息居然奠東南不¶
<pb:KR4e0125_WYG_068-16a>¶
復困供億将軍去㡬時寝廟見顔色火旗與雲馬夜下¶
不可測父老説遺事徃徃動遐憶征夫多苦辛國本在¶
培植賢孫今代将當復守成則東風吹客舟清口日初¶
昃公忠夙所欽再拜讀銘刻¶
　　　　工部尚書周文襄公¶
周公起江右歴官大司空文章夙有志嘗叩蓬莱宫願¶
藉九天寵致身列宿中刑曺得良譽藩輔無全功南畿¶
與西浙國賦憂難充主上屢顧之政柄付此公肩輿行¶
<pb:KR4e0125_WYG_068-16b>¶
列郡活計歸深𠂻倉囷日委積貨布時通融出納有盈¶
縮嵗事無豐㓙坐令數千里民力不告窮紛紛兩京道¶
續續舟車通隣封借羡餘邊檄分陳紅東南二十年一¶
老如帡幪云胡事弗偶䜛起驚宸聪公歸浩難期民恵¶
嗟無終所在貌公容如奉家主翁我生已遲暮素仰先¶
逹風兹来識民隠非獨暵澇螽文法豈不宻治効将無¶
同公名當益顯日與江流東¶
　　　古城驛遇南京參賛機務兵部尚書薛公詩以¶
<pb:KR4e0125_WYG_068-17a>¶
　　　　送之並謝恵粲¶
樓船三月下江東獵獵旌旗暖受風林壑有情歸謝傅¶
廟堂何意起裴公貔貅作隊迎新詔龍虎分疆擁舊宫¶
幕府勲勞應日盛軍儲曽賛㡬元戎¶
賤子乘春上石渠喜逢先達艤舟餘當牀幸展梁生拜¶
乞米寕工魯郡書岸雨緑苖方净好水風黄栁共虚徐¶
相違無限通家意請向諸郎報起居¶
　　　宿遷早發¶
<pb:KR4e0125_WYG_068-17b>¶
驛店蕭蕭雨落水村喔喔鷄鳴推枕偶然夢覺沿河已¶
有人行¶
　　　暮雨夜泊¶
黒風摧山雨如注未到下邳無泊處暗中雜遝人語聲¶
且逐淮南漕舟住淮南漕舟三百強粉宇舵樓成堵牆¶
輪更轉箭鎮相續似覺人人嫌夜長滅燭悠然倚牀坐¶
逺村曙鷄聞一箇前途早有役夫来岸東相呼岸西和¶
　　　祁州上已與范嘉龍御史舟中小酌¶
<pb:KR4e0125_WYG_068-18a>¶
偶爾相逢泗水濵一舟誰主復誰賓論心久已同清白¶
不作平時祓禊人¶
　　　過吕梁洪遇管洪王主事¶
山形四面合水道一支通亂石東西岸驚濤上下洪懋¶
遷充國用疏鑿仰神功使館勞晨爨征帆快午風¶
　　　徐州飯管洪尹珍主事家有懐亡弟¶
去年過彭城朔風蕭蕭征馬鳴今年過彭城東風渺渺¶
扁舟行漸覺此身為客慣才見花飛又花綻南去北来¶
<pb:KR4e0125_WYG_068-18b>¶
曽㡬時随陽却似雲中鴈九里峯前春草芳百歩磯頭¶
春水長偶然一飯剪銀燭行河使者尚書郎逍遥堂空¶
誰作主感慨當時對牀語歸来展轉不成眠獨倚篷忩¶
聴風雨¶
　　　夾溝道中¶
獵獵風帆水滿塘明明春岸栁成行連村犬不驚薪女¶
傍渚鷗全識櫂郎官牐聚舟多漕運野田空屋半逃亡¶
推篷不見青山色始覺風光是異鄉¶
<pb:KR4e0125_WYG_068-19a>¶
　　　歌風臺¶
風雲無限故鄉情酒半登臺奏楚聲富貴一般遊子意¶
錦衣何似衮衣榮¶
　　　與提學婁克譲御史飯泗亭驛舟晤言甚洽¶
士行先出處治道本懲勸持此律今古有若執符篆大¶
義茍失之如水决隄堰寥寥千載下聖哲炳垂憲不見¶
東隣女芳嵗甘自獻大節一以虧容質徒秀曼亦有主¶
家者恃長足私願好惡苦怫人骨肉變讐怨乃知君臣¶
<pb:KR4e0125_WYG_068-19b>¶
間秉徳兩宜健庻㡬三代風必世可延蔓婁公天下士¶
於我情繾綣長途傾盖中共此一升飯誓當致身来不¶
辱青紫楦諒哉同心言功名及時建相期在白首保作¶
無瑕瑗¶
　　　舟中清明有感寄克儉弟¶
兄弟而今一半存想君愁上鶺鴒原紙錢麥飯南山路¶
死别生離兩斷䰟¶
　　　濟寕夜雨感懐聞外叔舅侍御李公已赴山東¶
<pb:KR4e0125_WYG_068-20a>¶
　　　　憲副¶
自逐東風過大江起居終日對船忩夢随野鶴孤飛健¶
身似山僧百慮降人影向燈春寂寂水聲和雨夜淙淙¶
猶餘一寸思情在不覺晨鐘隔坐撞¶
　　　風入松(草橋阻/風雨作)¶
蕭蕭隂雨漸經旬有意暗摧春林鳩来往縁何事聲不¶
住故惱征人沒脚泥壅岸尾打頭風斷河漘篷推蓬偏¶
感異鄉身歸夢夜来頻江南江北家千里心随舵去住¶
<pb:KR4e0125_WYG_068-20b>¶
無因兀坐悄然自數半生多少苦辛¶
　　　道中有感¶
千里徐滕路愁雲慘不開使方求郡瘼天未恤民災餓¶
殍填途卧浮屍蔽水来圖存歸盜賊忍爱鬻嬰孩行乞¶
無人顧生於死更哀勸分遭吏毒貧與富俱摧不任驅¶
征役相甘食棄骸一時輕轉竄㡬日可招徕漢詔先懲¶
已周官重理財憂勤勞主上調燮仰元台倘及收麰麥¶
猶堪濟草莱歳功曽預講國本在深培望望諸侯境紛¶
<pb:KR4e0125_WYG_068-21a>¶
紛御史臺豈無同志者空復淚盈顋¶
　　　遇汪文燦御史南歸報兩小兒汪保祖保俱安¶
　　　　好¶
久别憐䨇璧舟中數夢之不圖逢故友親説見吾兒對¶
客能秪揖延茶請誦詩寥寥千里外足慰一春思¶
　　　過分水廟戯成櫂歌六章¶
濟河潺潺向北流濟河㶁㶁向南流官船私舶都過此¶
南来北去㡬時休¶
<pb:KR4e0125_WYG_068-21b>¶
一條河裏兩般風南客張篷北落篷天公只是無心子¶
有心人莫怨天公¶
龍王廟前石作隄馬頭灣脚路成泥莫笑水流分彼此¶
只縁地勢有髙低¶
東岸人家開飯奩西岸人家垂酒帘傳道行人莫輕買¶
今年沽價十分添¶
供應船頭金弹丸醉坐船裏珍饈盤有人推篷憐餓殍¶
大家説是秀才官¶
<pb:KR4e0125_WYG_068-22a>¶
老郎荷鍤開淺洲小兒曵䌫送官舟朝朝去見垂楊栁¶
不管流離苦到頭¶
　　　次荆門管河楊郎中求題水墨葡萄¶
空中忽散摩尼珠一一牽動驪龍鬚鮫人淚莫盡升斗¶
賈胡價可論錙銖居然月上蜿蜒架真宰有心愁幻化¶
𤣥香隠隠凝不飛瘦影離離巧相亞良工近来人未知¶
日觀不来還數誰乳酒年来熟銀甕客星終夜窺端池¶
關西夫子行河使寳繪堂中了公事底湏滿摘水晶盤¶
<pb:KR4e0125_WYG_068-22b>¶
眼飽令人發詩思¶
　　　過聊城縣境¶
策士知仁義千秋一魯生紛紛當日事春水下聊城¶
　　　武城¶
千載武城縣依然魯水涯民生如不遂弦誦亦何為¶
　　　乘月夜發二鼔至甲馬營¶
曉色蒼蒼下武城解舟還趂月中行河流曲寫之𤣥字¶
漁唱清傳欵乃聲随處倚篷吟不盡邇来欹枕夢難成¶
<pb:KR4e0125_WYG_068-23a>¶
燈前未暇呼津吏問是何年甲馬營¶
　　　次徳州簡管糧張道濟主事同年¶
一冬南去一春還歴盡征途水與山却憶故人清話處¶
隔城相望夕陽間¶
　　　良店道中大風夜作野泊安陵逹曉風息趨連¶
　　　　窝¶
我行滄景路渺渺夜過亥東風何太顛勢欲&KR0619;鯨海盤¶
渦如穽旋駭浪若山嵬崩騰沙口决斬剥岸形改官舟¶
<pb:KR4e0125_WYG_068-23b>¶
浮一匏出沒漸危殆牽夫屢前却舟子失精采無乃蛟¶
龍怒或恐黿鼉餒合力眠髙桅擇地艤而待家人走彷¶
徨船頭設葅醢相呼酹馮夷亦欲訴真宰狂飈俄爾恬¶
愁雲散其靉張帆下中流擊楫歌欸乃起望推䨇篷喜¶
氣人百倍向来得失心悠悠竟安在¶
　　　留别滄州守禦趙将軍詩¶
臨河髙堞古滄州一将分符得上游充國由来好孫子¶
營平終襲漢家侯¶
<pb:KR4e0125_WYG_068-24a>¶
骨肉相違嵗㡬更偶然離合更關情家傳只有龍韜在¶
一卷殷勤付館甥¶
横海軍聲震朔庭土人多失舊圖經髙原何處藏弓劒¶
落日寒雲蔓草青¶
　滄古重鎮也承平罷戍久矣近方城之而設守禦之¶
　兵河間千户侯趙将軍恂以才畧被選来署軍事上¶
　下翕然稱為得人成化已亥予自江南省覲還朝道¶
　出於滄而予從女弟適将軍之子瑛故入城相欵者¶
<pb:KR4e0125_WYG_068-24b>¶
　竟日姻舊之好眷眷不得已輒賦三絶留其家予嘗¶
　考家譜先世有名日華者唐末父子兄弟相繼為節¶
　度使守滄州號其軍曰横海其𦵏處猶存而土人訛¶
　為知節之墓予因辨於郡志中屬以召命遄歸官舟¶
　匆遽不能披尋遺跡以盡鄙懐也故詩及之¶
　　　為趙守禦題溪雲居士水墨龍¶
隂風蕭蕭吹急雨龍子相将乞龍乳随潮上下不可攖¶
頭角疑能作人語溪雲畫手工不工撫景還思陳所翁¶
<pb:KR4e0125_WYG_068-25a>¶
旱嵗安能慰民望青天白日驅豐隆¶
　　　静海道中地名楊栁青園林隐暎可爱¶
春隂澹沲緑楊津兩岸風来不動塵一日船忩見桃李¶
便驚身是卧遊人¶
　　　直沽望海¶
擊楫中流亦快㦲海門春放一帆開五更日透烟霏出¶
萬里風推雲浪来壮志不驚龍窟宅竒觀初識鳯樓臺¶
行邊歴歴魚鹽士倘有平時出衆才¶
<pb:KR4e0125_WYG_068-25b>¶
　　　楊村逆風通夕¶
忽忽無言裏悠悠不寐中短檠流絳蠟隂牖落青蟲人¶
幸窺篷月天慳上水風白河三百里羈思浩無窮¶
　　　通州道中¶
夾岸揺揺酒幔長野人漁牧自成荘商征曉集河西務¶
漕粟春投水次倉㡬箇鶴巢依古樹一聲鷄唱出柔桑¶
眼中漸覺風光好直北紅雲是帝鄉¶
　　　張家灣¶
<pb:KR4e0125_WYG_068-26a>¶
張家灣口望都城猶是行人半日程羸馬似龍諳舊主¶
臨河相顧一長鳴¶
　　　入都城¶
十里紅塵馬首翻眼中不改舊頽垣征夫引躅猶穿巷¶
穉子迎懽正及門襆被㡬時淹驛路衣冠明日叩天閽¶
徃来敢惮關河險得遂私情是主恩¶
　¶
　¶
<pb:KR4e0125_WYG_068-26b>¶
　¶
　¶
　¶
　¶
　¶
　¶
　¶
　篁墩文集卷六十八¶
