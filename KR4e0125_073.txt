# -*- mode: mandoku-view; -*-
#+TITLE: 篁墩文集
#+DATE: 2015-08-25 00:21:06.008347
#+PROPERTY: ID KR4e0125
#+PROPERTY: BASEEDITION WYG    
#+PROPERTY: JUAN 卷七十三
<pb:KR4e0125_WYG_073-1a>¶
欽定四庫全書¶
　篁墩文集巻七十三　　　明　程敏政　撰¶
　　詩¶
　　　思補堂為畢知縣賦¶
淮樹何蒼蒼淮流下湯湯水木相荏苒中有君子堂眷¶
彼堂中人意氣如圭璋金榜昔髙㨗花縣方迴翔不願¶
縻好爵幡然歸故鄉閒居二十載鬢髮驚滄浪平生君¶
父心一飯寧敢忘清夢繞庭闕遐思在羮牆孤雲起復¶
<pb:KR4e0125_WYG_073-1b>¶
止春草萋以長令徳幸加勉桑梓流其芳城東節孝心¶
欝欝遥相望¶
　　　都廷美參將之子克讓思以經術自奮求詩為¶
　　　　勉¶
將門才子樂從儒聞道窮經衆不如棘院英豪堪一戰¶
芸窗辛苦足三餘彎弓不射南山虎走筆將騰北海魚¶
文武一門看世澤他年留待史官書¶
　　　題廣人鍾禧所藏蘇東坡親書率子亷傳後¶
<pb:KR4e0125_WYG_073-2a>¶
紫虚閣上㡬丹成杵臼聲殘月自明不是長公詞翰絶¶
世人誰記率生名¶
禪榻香銷一穗雲斷縑遺墨喜逢君臨風細認藏書印¶
猶是襄陽米芾文¶
　　　飲平江伯清江浦别業中有道院及其大父恭¶
　　　　襄公祠堂¶
一江如块繞堤青琳館丹房晝不扄樹轉隂中斜作路¶
景逢佳處半開亭魚驚洗硯過沙蕩鶴聽敲碁傍石屏¶
<pb:KR4e0125_WYG_073-2b>¶
未放客舟仍徙倚舊勲祠畔讀碑銘¶
　　　留題表兄林文秀(時為淮/隂驛官)¶
一官辛苦向淮隂上世猶傳九牧林壯歲功名須努力¶
外家兄弟最關心官河發棹乘春晩驛館挑燈語夜深¶
明日又應分去住天涯相望各霑襟¶
　　　大河衛閔恭百户玩韜軒次卞郎中華伯韻¶
要將忠赤報皇家手閱兵機鬂未華辨悟公孫非白馬¶
勇思周處戮長蛇曾從老將窺三略不數旁人泥六花¶
<pb:KR4e0125_WYG_073-3a>¶
當局定知多勝算曉添營竈夜量沙¶
知是淮東宿將家賸傳英譽滿京華素書妙指傳黄石¶
紫綬佳祥見赤蛇武隊曉屯新細栁戎衣秋展舊團花¶
太平未可全忘戰珍重夔州磧上沙¶
　　　題林良畫¶
一鷺閒依翠藻行一禽飛繞綘桃鳴轅門晝靜無矰弋¶
何限春風筆下情¶
　　　邀月軒為太河衛千户陳鎧賦(金宗潤太/守之親)¶
<pb:KR4e0125_WYG_073-3b>¶
不須燒燭照幽軒夜下空階白露繁開户欲分丹桂影¶
倚䦨思共素娥言旋收灝氣歸佳釀莫放清隂過短垣¶
何羨庾樓髙百尺此中仙興絶塵煩¶
　　　題鄉人畢廷馨金臺别意巻¶
子向皇都來我向皇都去相見下邳城各誦離筵句子¶
行入家山動我遊子顔驚風吹野水夢逐孤雲還我懷¶
致君憂子遂奉親樂悠悠南北人何時罷行脚¶
　　　夀邳州致仕都督韓公八十(總漕揮使/廣之父)¶
<pb:KR4e0125_WYG_073-4a>¶
納節歸來二十秋丹心猶在雪盈頭口傳豹略勲名逺¶
身賜龍衣寵眷優夀域擬過周尚父轅門相近漢留侯¶
賢郎接武先諸將新總軍儲十萬舟¶
　　　徐州與客夜酌聫句留别馬瞰貢魁¶
今夜彭城雨又來燭花影裏一尊開人生聚散紛萍梗¶
前代興亡付刼灰佳㑹幸逢全盛日並遊誰是出群才¶
明朝天北天南恨野水孤雲戯馬臺¶
　　　沛縣端午與同行徐敬夫舍人王去私司務趙¶
<pb:KR4e0125_WYG_073-4b>¶
　　　　夢麟主事¶
泗上分明古驛亭客舟俄聚水雲汀佳辰幾遇頭將白¶
故舊重逢眼又青闕下起居應賜艾尊前離合笑看萍¶
清時致主身同健莫向東流問獨醒¶
　　　歌風臺¶
土牆茅屋斷堤垠感慨當年此奉宸廢井獨來提甕女¶
空亭無復打碑人真王業可忘思沛猛士歌應悔狩陳¶
斗酒未窮懷古意夕陽紅處麥粼粼¶
<pb:KR4e0125_WYG_073-5a>¶
　　　有感¶
供應紛紛接兩京舳艫千里敢爭衡尚方味說東南美¶
勑使行兼日夜程進果誰陳加爵䟽獻芹圖得愛君名¶
豈知仁聖憂民隠旰食時時減大烹¶
　　　醉中和去私一絶¶
蒲有香根芥有臺客中佳節掌中杯同來弔古皆豪俊¶
莫問詩才與酒才¶
　　　硯瓦溝(在濟寧南其水黒色/有碑云宣聖墨池)¶
<pb:KR4e0125_WYG_073-5b>¶
一𣲖泉聲出磵長千金猶帶墨痕香源流色正分𤣥武¶
刪述功深仰素王湘水有魚還識字滎河無馬復呈祥¶
稽疑欲借圖經看斷港裵迴又夕陽¶
　　　濟寧遇周仲瞻黄門夜酌¶
夜刻知傳第幾籌誰賔誰主兩淹留雄談秪覺風生席¶
爛醉偏憐月在舟客路西東分濟水離歌長短奏涼州¶
酒中無復驚人句愧見城南太白樓¶
　　　望闕里作¶
<pb:KR4e0125_WYG_073-6a>¶
尼山東下欝蒼蒼去路都無百里長何日禮容陳俎豆¶
一宵清夢繞宫牆孔林豈用堪輿說周典應多掌故藏¶
心口自慙還自語進修何日敢升堂¶
　　　聞重修孔廟東石憲副¶
禮殿輝煌照寢園隆師一代仰宸尊再從海嶽開形勝¶
誰向圖書識道原文獻不須徴杞宋規摹從此陋金元¶
提刑石介人争羡獨著賢勞滿聖門¶
　　　寄衍聖公昆弟¶
<pb:KR4e0125_WYG_073-6b>¶
不見王孫已數年毎過東兖即茫然蒹葭自幸陪雙玉¶
葩藻還能值㡬錢良夜有情應下榻薰風無計可停船¶
魚箋一尺憑誰送濟水東流月漸圓¶
　　　偶成¶
船窗徙倚見殘陽帆影垂流印一方五月畏途心不惱¶
喜看隨處麥登場¶
　　　劉阮遇仙圖為提督河道楊克敏通政賦¶
眼中風景非塵寰熟視毋乃天台山逈然仙境與世絶¶
<pb:KR4e0125_WYG_073-7a>¶
斷崖無罅愁躋攀瀑水千尋灑寒雪危峯十二浮烟鬟¶
野渡南通赤城道石橋下鎖清溪灣沉沉一洞截山口¶
恐是天造蓬萊關深行入洞凡幾里雞犬聲喧白雲裏¶
濁水清塵此地分珠宫貝闕中天起芝耳曾聞商調悲¶
松顔不受秦封耻澗邊夾路記行蹤亂挿桃花傍流水¶
西天不敎化人城萬片飛霞散晴綺洞中美人氷雪容¶
星冠玉珮驚游龍長者為姊弱為妹臨風宛若雙芙蓉¶
未識人間有伉儷但覺世外無春冬端居不吟芍藥句¶
<pb:KR4e0125_WYG_073-7b>¶
蛾眉肯蹙蓮花峰三生有客緣未了不期而遇真竒逢¶
鴈蕩山頭日西沒采藥迷途意荒忽珍禽逸響來繽紛¶
瑶草幽香散蓬勃客子由來阮與劉一一平生有仙骨¶
丹室原稱姹女家藍橋即是神仙窟雙璧相携歸洞房¶
紫衣小隊侍兩旁霓旌翠葆總生色鸞簫鼉皷紛成行¶
供炊擬作胡麻飯合卺先進崑崙觴鮫綃文席琥珀枕¶
百歲寧憂春夜長天潢牛女漫暌隔巫山雲雨何荒唐¶
流年忽忽如奔電偶在山中憶鄉縣請從此别去還來¶
<pb:KR4e0125_WYG_073-8a>¶
却對桃花重開宴仙凡便覺兩悠悠未盡離觴淚如霰¶
一去如同澗下流重來事異梁問燕輕狂桞絮非妾心¶
珍重蒲花似郎面銅燭半銷雲母屏琅函未啟黄庭經¶
鳳笙絶響緱山黑瑶瑟斷絃湘水青𤣥猿長嘯白鶴舞¶
蒼天赤日空巖扄豈知二客一分手身如夢蝶愁難醒¶
世移物換幾塵劫桑田海水雙浮萍春來再理登山屐¶
藥裹行裝感疇昔人非物是心茫然小桃花紅水空碧¶
耳畔疑聞杵臼聲道傍只見豺狼迹風鬟霧鬢今有無¶
<pb:KR4e0125_WYG_073-8b>¶
恐在山頭化為石此身未老將何從紫府瑶臺繆通籍¶
人生有合還有離仙猶未免將奚為山經地志或偶爾¶
見者何人傳者誰長生乆視本絶欲誨淫野合能無欺¶
赤豹凌風說山鬼白狐拜斗成妖姬危哉二客幸不死¶
竒逢堪喜還堪悲錦衣郎君内供奉一紙風流百金重¶
鵝溪新絹寫此圖把玩精神欲飛動銀臺勅使偶得之¶
坐見丹青照梁棟欵予頻挽木蘭舟催詩旋發蒲萄甕¶
安得人如宋玉才為君一賦桃源洞¶
<pb:KR4e0125_WYG_073-9a>¶
　　　臨清飲提督兵備潘廷璽憲副家¶
倚棹清源日未中舊游談笑偶然同興來已盡三升酒¶
醉裏還開一石弓為樂都忘賔共主留人無奈雨兼風¶
醒時始覺歸時晚漏下船窗燭影紅¶
　　　飲王氏園亭¶
艤舟三日厭塵煩歩入王家百畝園多少風光生眼底¶
恨無佳什滿幽軒¶
雞犬深深曲逕通意行何必問西東井亭楊栁交加處¶
<pb:KR4e0125_WYG_073-9b>¶
木槿花開一樹紅¶
雨後平沙不受塵偶來忘却宦遊身過江三月昏昏醉¶
忽見新篁似故人¶
糓苗深秀菜根肥露氣涼生白苧衣珍重主人留客晩¶
隔牆燈火映船扉¶
　　　贈臨清劉克莊孝子¶
賈肆歌樓日夜忙清源佳麗比蘇杭道旁綽楔金書字¶
驚見劉家孝子坊¶
<pb:KR4e0125_WYG_073-10a>¶
　　　故城見致政馬太守先生(給事中/錫之父)¶
前輩風流十載聞登堂今喜沐清芬夜談徃事徐呼酒¶
老愛新知屢示文林壑有緣供杖屨朝廷何日下𤣥纁¶
順流雙槳明朝别無限情隨燭影分¶
衛水灣灣翠繞廬如雲喬木䕃庭除白眉乆待雙龍闕¶
黄髮髙懸五馬車桑梓百年恭敬日萍蓬千里笑談餘¶
薫風擬入長安道先為家人報起居¶
　　　滄州遇張用光通守題便面贈之¶
<pb:KR4e0125_WYG_073-10b>¶
相逄草草别匆匆無限交情一握中千里暫應分皓月¶
一方還為起清風¶
　　　題碧桃翠竹便靣贈妹壻趙瑛千户¶
仙葩和露掌中開天上靈根異種栽只見清風堪結好¶
渭川分取一枝來¶
　　　青縣遇漕運王瑾都閫自云宣城人甚有桑梓¶
　　　　之念¶
樓船同住水西涯一見知公是將家解贈不須歐冶劍¶
<pb:KR4e0125_WYG_073-11a>¶
論交頻煮越州茶山東幕府名初上河内軍儲帝汝嘉¶
聞說有懷榮晝錦敬亭山色待髙牙¶
　　　題唐馬¶
青青苜蓿長初齊十二天閑望不迷楊栁一株沙苑道¶
奚官來試驌霜蹄¶
　　　弟敏徳在新安嘗作折枝海榴過河間從弟敏¶
　　　　聰見而説之遂題一絶與之¶
香實垂垂帶露滋丹青摹出壓䦨枝江南江北花相似¶
<pb:KR4e0125_WYG_073-11b>¶
白日看雲一賦詩¶
　　　贈天津吕昻揮使¶
百雉髙城虎豹屯將軍初識吕䖍孫帆檣影匝河邊路¶
刁斗聲連海上村青鏡年華應自惜錦囊兵法共誰論¶
他時不忘相逢處驛舍迎人栁拂門¶
　　　到京寄漕運平江總戎¶
賔客淮陽盛一時偶隨行樂倒瓊巵投壺不廢軍中禮¶
横槊何慚馬上詩沙栁綠完元帥府水香花滿令公祠¶
<pb:KR4e0125_WYG_073-12a>¶
南風忽倚都門棹憑仗雙魚慰所思¶
　　　寄浙江閻文振方伯李若虚憲副諸公¶
萍水重逢各壯顔相留十日共乘閒飲餘浙市新陳酒¶
閱遍吳城表裏山逺意笑談頻入夢乆慙供奉乍歸班¶
江湖廊廟心猶在敢厠諸公伯仲間¶
　　　寄揚州楊成玉太守鮑栗之同知¶
后土祠前約看花北來寺口醉呼茶别時已隔路千里¶
夢覺長驚天一涯大府衣冠渾得意上京炊爨乍成家¶
<pb:KR4e0125_WYG_073-12b>¶
題詩無限停雲意南國西風鴈影斜¶
　　　與趙通政竹溪先生過定西大總戎筠清軒夜¶
　　　　酌聨句(時六月/廿五日)¶
侯門開燕夜如何(克勤/)燈下藏䦰聽雅歌(竹溪/)交錯觥¶
觴情自洽(總戎/)倡酬詩句樂偏多(竹溪/)不妨歸騎將衝¶
雨(克勤/)共惜流烏似擲梭(總戎/)有約重來續清賞(竹溪/)¶
萬竿脩竹正婆娑(克勤/)¶
　　　七月朔時享陪祀太廟聽傳制遣祭歴代帝王¶
<pb:KR4e0125_WYG_073-13a>¶
　　　　陵隂雨陡晴詩以志喜¶
劍珮鏘鏘得歩從君王仁孝此忻逢簫韶迭奏終三獻¶
玉帛將誠下九重朝祭一時交換服起居今夕兩聞鐘¶
無端風雨成新霽天日光華仰聖容¶
　　　指揮家叔將歸七夕約李士敬昆仲同餞¶
半夜西風挾雨長曉來庭院得新涼正看織女嫁河皷¶
况復行人辭帝鄉一曲離歌雜燕趙幾年骨肉似參商¶
二難有約不相負預洗金荷打酒嘗¶
<pb:KR4e0125_WYG_073-13b>¶
　　　夀英國公母夫人¶
上公名爵冠勲賢阿母髙堂啓夀筵黄菊才過重九節¶
朱顔將及古稀年誥封極品恩如海曲度長生酒似泉¶
晚福定期增鶴算蓬萊他日看桑田¶
　　　謝周草庭都尉惠酒時值戒飲¶
春滿宫壺帶露篘故人分贈若為酧正當止酒詩成處¶
兩斛明珠惜暗投¶
　　　分得言字送盧廷佐大參赴湖廣¶
<pb:KR4e0125_WYG_073-14a>¶
閶闔門前喜拜恩玉河橋畔送離尊舊時賔客多星散¶
此際衣冠獨鳳騫鍾阜雲開瞻日表楚江霜落見潮來¶
東南民物應何似大省寧無贊一言¶
　　　成化癸夘冬至謁陵與李賓之學士聫句二十¶
　　　　首¶
　　　　賓之約徳勝關土城寺候同行予誤出安定¶
　　　　　關土城過道赴約¶
䇿馬西來問路頻(程/)出城東望正懷人先聲喜逐前呵¶
<pb:KR4e0125_WYG_073-14b>¶
至(李/)負約幾成左顧嗔孤堠影遲寒度日(程/)斷溪氷合¶
逺迷津他年記取同遊事(李/)語柄長堪寄一嚬(程/)¶
　　　　清河㑹費廷言司業¶
故人相約㑹清河(程/)短日羸驂奈逺何慰藉共逢辛苦¶
地(李/)笑談聊續短長歌野翁愛客能分火(程/)戍客還家¶
正擁戈舉目關山驚歲晩(李/)舊遊那復向時多(程/)¶
　　　　沙河道中大風¶
掩地顛風作暮寒(李/)亂雲羈思兩漫漫沙飛屢卻行人¶
<pb:KR4e0125_WYG_073-15a>¶
步(程/)大冷誰供逆旅餐豈有賢勞禆國事(李/)最慙多病¶
負儒冠停驂小憩斜陽裏(程/)莫問前頭道路難(李/)¶
　　　　宿昌平新城劉諫議祠下兼懐鏡川楊翰長¶
五年重宿此齋居(程/)徃事分明一感予坐乆青氊回夜¶
暖(李/)話殘紅燭到更餘中堂諌議迎新主(程/)西郭耆民¶
指故墟因憶舊遊楊翰長(李/)摩挲三誦壁間書(程/)¶
　　　　劉諌議祠舊在學東談本彛府尹移奉于此¶
諌議髙名此地存(李/)一&KR0445;寒淥奠忠魂憂時有策堪垂¶
<pb:KR4e0125_WYG_073-15b>¶
涕(程/)泚顙何人是負恩京府載修新棟宇(李/)廟庭遥隔¶
舊牆垣如公千載還生氣(程/)半夜驚風正到門(李/)¶
　　　　不寐有懐廷言司業時屠朝宗都憲遣人相¶
　　　　　聞約同行¶
烟火沉沉夜對床(李/)山城寒漏覺偏長詩脾欲困頻呼¶
茗(程/)旅夢初回更換香司業館深誰共宿(李/)中丞臺逺¶
漫相望隔窗明月窺人處(程/)猶似前宵在玉堂(李/)¶
　　　　將發¶
<pb:KR4e0125_WYG_073-16a>¶
百年世世幾同袍(程/)此日追趨愛我曹殘話半從幽夢¶
續(李/)壯心寧覺畏途勞雞聲遶舍催明發(程/)虎旅連城¶
散夜櫜北望寢園三十里(李/)齋廬還枕碧山髙(程/)¶
　　　　早發暫過守備杜都閫¶
夜風吹盡曉晴新(李/)城上青山欲近人暫訪元戎回馬¶
首(程/)逺追司業認車塵岡巒宛轉隨雙眺官衛參差記¶
六巡擬向穹碑觀聖制(程/)道旁先望石麒麟(李/)¶
　　　　道中¶
<pb:KR4e0125_WYG_073-16b>¶
山郊回望永安城(程/)白石黄沙舊路平樹老空山無落¶
葉(李/)泉通幽磵有餘聲明樓突兀中天見(程/)神道逶迤¶
上界行下馬紅門分徑入(李/)四陵雲氣正縱横(程/)¶
　　　　齋所¶
襆被來尋舊直廬(程/)石門斜映小窗虚行厨午報新炊¶
熟(李/)别院寒分半榻居對景忽疑山入座(程/)引流常憶¶
水通渠小臣正切遺弓念(李/)寢樹風生夕照餘(程/)¶
　　　　相贈(時與黄尚矩/侍讀同宿)¶
<pb:KR4e0125_WYG_073-17a>¶
玉署春坊本舊隣(李/)眼中誰主復誰賔論文共剪齋堂¶
燭(程/)助祭同趨輦路塵歳月催人成老大(李/)交游屈指¶
半新陳松筠晩節期相保(程/)情話惟應此最真(李/)¶
　　　　晩眺¶
冐險尋幽興亦竒(李/)空林蕭颯凍雲垂草中虎穽深難¶
覺(程/)山下龍池逺莫窺萬里乾坤容著眼(李/)一川風月¶
解供詩攬衣欲下愁荆棘(程/)賴有乘髙力未疲(李/)¶
　　　　夜坐¶
<pb:KR4e0125_WYG_073-17b>¶
不眠相對擁寒爐(程/)自起開門問僕夫城角斗杓曾轉¶
未(李/)殿頭風鐸有聲無齋心耿耿懸孤月(程/)鄉思迢迢¶
隔五湖清話恐貪今夜永(李/)呼燈無惜効先趨(程/)¶
　　　　恭詣長陵景陵行禮¶
寢殿門深夜未開(李/)磬聲遥自月中來千官鵠立供牲¶
幣(程/)九地龍光徹斗台人語不聞山更靜(李/)靈風欲動¶
仗初回一宵兩度陪禋祀(程/)還憶君王萬夀杯(李/)¶
　　　　下陵¶
<pb:KR4e0125_WYG_073-18a>¶
車從紛馳出亂山(程/)月明燈影有無間松林側過全欹¶
㡌(李/)馬首低回半脫鐶隔路幾人呼伴侣(程/)隨班十載¶
愧容顔孤城尚有淹留地(李/)舊榻殘燈正候關(程/)¶
　　　　飲杜山守備宅(乃先公/舊部曲)¶
七年旌節駐山城(程/)曾見官曹說姓名酒出佳醅縁愛¶
客(李/)劍傳竒術為談兵四陵宿衛嚴宵警(程/)千頃屯田¶
足歳畊試問尚書門下士(李/)征南勛業幾人成(程/)¶
　　　　至日歸途有作¶
<pb:KR4e0125_WYG_073-18b>¶
驛路晴風不著人(程/)仲冬天氣早回春寒輕頗覺貂裘¶
重(李/)沙軟何勞馬䇿頻吾道漸從今日長(程/)官曹常與¶
故交親清時令節多休暇(李/)歸引壺觴正及辰(程/)¶
　　　　遊清河惠應寺¶
金銀樓閣倚晴空(李/)幾日新城此梵宫同拂衣塵聊駐¶
馬(程/)擬呼尊酒便開筒山僧見面如相識(李/)詞客叅禪¶
也自通撫事臨風三嘆息(程/)一杯茶話正匆匆(李/)¶
　　　　望闕¶
<pb:KR4e0125_WYG_073-19a>¶
城觀巍巍入望深(程/)五雲長遶閬山岑塵蹤暫隔仙凡¶
境(李/)末吏叨陪翰墨林池上衣冠應候我(程/)道旁車馬¶
亦關心休言日共長安逺(李/)已覺天威下照臨(程/)¶
　　　　入城¶
市橋烟火路東西(李/)咫尺門牆望不迷歸計從容堪作¶
例(程/)别懷匆卒更留題還家共有平安慰(李/)行李惟多¶
巻冊携與子竟成三宿契(程/)向來無地不同躋(李/)¶
　　　四塋為林侍御貴實賦¶
<pb:KR4e0125_WYG_073-19b>¶
　　　　寳澗西原(侍御之祖諱英武選員外郎葬穀/城山不吉後三十年侍御奉遷于)¶
　　　　　(此與其龍門/故居相望)¶
凄迷穀城山下有土一抔昔在選部君冠裳此淹留山¶
靈苦未協來徃空神遊荏苒三十載改奠西原丘龍門¶
聳喬木寳澗縈清流體魄安自今蓍龜復何求慎終美¶
孫子正不慚弓裘¶
　　　　象峯東麓(侍御之父諱輝舉進士/卒時侍御始生十八日)¶
才宴曲江池遄歸象峯麓青春來未已白日去何速當¶
<pb:KR4e0125_WYG_073-20a>¶
時乳下兒襁抱未勝哭居然跨竈子豸繡光一族歸來¶
今幾時牛眠撫前卜恩綸被宿莽禄養悲風木應刻太¶
史銘千年照林谷¶
　　　　鳳山北隴(侍御之母太孺人吳氏葬/此卒時侍御方謝病家居)¶
有山莆之野勢如鳳孤騫山背得佳處林姥開新墦姥¶
昔無恙時兒方居憲垣當其委化日兒正歸鄉園慈孝¶
兩無憾哀榮一何言人勝境逾勝歳歳來分膰青松與¶
丹荔蓊欝迷髙原¶
<pb:KR4e0125_WYG_073-20b>¶
　　　　塗嶺南窩(侍御夀/藏在焉)¶
嶺雲何悠悠嶺木未盈握踞嶺盤生塋兹見亦超卓君¶
誠達者歟所抱非曲學忠言動旒冕勁氣排山嶽紛紛¶
塵海中如夢若不覺沉疴今告痊壯志未摧剝何當樂¶
斯丘更歴千晦朔¶
　　　送陳推府南歸¶
　　推府嘉禾陳君明遇奉表禮成南歸適予以冬至¶
　　日陪祀山陵同日辭朝不能奉送口占此以見别¶
<pb:KR4e0125_WYG_073-21a>¶
　　意¶
萬歳聲中奏禮成一陽生處數歸程恩沾上國如春育¶
路下中原似掌平朔氣侵車憑酒遣寒風吹木助詩鳴¶
蹇予亦作朝陵使望别難勝此日情¶
　　　寄平江總戎二絶¶
出門終日犯塵喧致主無才愧掖垣忽遇北風淮上鴈¶
不勝清思繞東園¶
清口沙頭一棹停當時賔主最忘形别來水石瀟瀟處¶
<pb:KR4e0125_WYG_073-21b>¶
聞說新開四美亭¶
　　　題武侯令伯忠孝二圖¶
兩雛剛幸免萬古此真才誰道匡時䇿非從静學來¶
至性通天地遺容尚動人獨憐圖報者曾是漢廷臣¶
　　　送劉職方時雍赴福建參政巡視海道¶
三冬北風無寸雪有客驅車向閩粤曉辭丹陛發行裝¶
舉頭尚見都門月君在職方今幾秋邊功不喜談封侯¶
金緋赫然本公論此心乆抱蒼生憂海道平時置官守¶
<pb:KR4e0125_WYG_073-22a>¶
萬里鯨波駿奔走内修外攘君所諳好遣畊桑罷刁斗¶
長河南去氷未融一尊相屬離亭東行哉宦况亦不惡¶
荔枝滿樹狼烟空¶
　　　舊春齋居聞諸君子用東坡韻有作甚盛今冬¶
　　　　祈雪僕方至自江南預宿此房附驥一首錄¶
　　　　呈寅長鼎儀¶
齋居無塵足清暇明月滿城如雪夜情知露禱聖心勞¶
對榻不眠聽漏下火冷初驚沉末滅杯香已覺松濤瀉¶
<pb:KR4e0125_WYG_073-22b>¶
諸公玉山相照人著我蒹葭豈流亞年華忍與雙轂爭¶
時政誰當一籌借愁聞飢䑕去復來屢見燈花結還謝¶
蕭蕭樹影欲過牆隠隠碁聲疑隔舍詩盟且喜隨孟韓¶
世態何須問荼蔗莫虞乆坐吏人苦曾發髙歌山鬼怕¶
前身疑是刁斗公不直一錢從怒罵¶
　　　題扇贈馮盛時貢士¶
三十年來研席同一尊才見又西東看花有待重來日¶
預買都城十丈紅¶
<pb:KR4e0125_WYG_073-23a>¶
　　　送馮憲副佩之提學江西¶
乆在秋曹熟教刑故宜持節下傳經孔門化澤春分雨¶
商序文光夜瞩星蓮社情多留别句憲臺官重省心銘¶
西江雅望君無負腰帶横金兩鬢青¶
　　　輓謝太守士元母¶
白箬山隠隠白箬水沄沄一抔松下土重是恭人墳恭¶
人陳氏姬長作謝家婦厭彼時俗妝佐此東山父謝庭¶
本餘慶蘭玉生何蕃中挺一枝秀色映堦墀萱異産不¶
<pb:KR4e0125_WYG_073-23b>¶
凡材國香動天子鼎食來黄堂恩綸下丹扆方期氷雪¶
操晩共慈竹長那知顯揚地遽成草木場閫範多清風¶
人生一流電名附有道碑事可列女傳不見白箬阡為¶
歌白箬篇寒雲起閩嶠遊子應潸然¶
　　　題汪廷器畫牛圖¶
西疇耕遍已春深氣力應憐兩未禁豐草長林幸無事¶
區區相角是何心¶
　篁墩文集巻七十三¶
