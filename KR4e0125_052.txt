# -*- mode: mandoku-view; -*-
#+TITLE: 篁墩文集
#+DATE: 2015-08-25 00:21:05.506248
#+PROPERTY: ID KR4e0125
#+PROPERTY: BASEEDITION WYG    
#+PROPERTY: JUAN 卷五十二
<pb:KR4e0125_WYG_052-1a>¶
欽定四庫全書¶
　篁墩文集巻五十二　　　明　程敏政　撰¶
　　祭文¶
　　　南山賜塋填塘告文¶
維𢎞治三年嵗次庚戌冬十二月戊申朔六日癸丑孝¶
男詹事府少詹事兼翰林院侍講學士敏政敢昭告于¶
顯考尚書少保襄毅公曰塋垣大門之前舊開有塘一¶
口近日多聞人言方位非宜謹擇初七日興工填漲仍¶
<pb:KR4e0125_WYG_052-1b>¶
舊作田以供祀事惟神鑒之謹告¶
　　　代塏姪葬父告先墓文¶
維𢎞治三年嵗次庚戌冬十二月戊申朔六日癸丑孤¶
子塏敢昭告于先祖考徴士府君先祖妣吳氏孺人墓¶
下曰先考去世於今三年藁殯僧房未得安厝兹者得¶
卜于祖塋之東將以初七日興工開壙伏兾尊靈黙加¶
隂祐俾我後嗣永獲依歸惟靈鑒之謹告¶
　　　亡弟啓&KR1148;告先祠文¶
<pb:KR4e0125_WYG_052-2a>¶
維𢎞治三年嵗次庚戌冬十二月戊申朔八日辛卯孝¶
男詹事府少詹事兼翰林院侍講學士敏政敢昭告于¶
顯考尚書少保襄毅公曰惟二弟敏徳殯于南山祠堂¶
嵗月兹乆近始得卜于水橋干於先塋之東擇以是月¶
九日啓&KR1148;安葬不勝哀悼之至伏惟尊靈尚其鑒之謹¶
告¶
　　　祭亡弟文¶
維𢎞治三年嵗次庚戌冬十二月戊申朔八日辛卯劣¶
<pb:KR4e0125_WYG_052-2b>¶
兄令男壎以牲醴之奠致祭于亡弟故詹事府簿判蘄¶
州事克儉之靈曰嗟嗟吾弟藁殯僧房卜竁三年未有¶
定所今兹獻吉乃近先塋嵗晏時良為君安&KR0146;所恨乖¶
蹇乆病家居未得躬親撫棺掩土神傷涕殞命也奈何¶
永訣一觴言不能盡嗚呼哀哉尚享¶
　　　代塏姪啓&KR1148;告文¶
維𢎞治三年嵗次庚戌冬十二月戊申朔八日辛卯孤¶
子塏敢昭告于顯考詹事府簿判蘄州事府君曰慟惟¶
<pb:KR4e0125_WYG_052-3a>¶
顯考之柩暫寓南山僧舍於今三年每毎擇地佳兆難¶
逢今者得于水橋干祖塋東畔向甲負庚敬禱于神一¶
占告吉謹㳙是月九日奉啓殯&KR1148;就彼安厝以少逭不¶
孝之罪泣血上請惟尊靈鑒之謹告¶
　　　先祠奉安告文¶
維𢎞治三年嵗次庚戌冬十二月戊申朔九日丙辰孝¶
𤣥孫詹事府少詹事兼翰林院侍講學士敏政敢昭告¶
于顯髙祖考耆宿處士府君顯髙祖妣安人吳氏顯曾¶
<pb:KR4e0125_WYG_052-3b>¶
祖考贈兵部尚書兼大理寺卿府君顯曾祖妣贈夫人¶
汪氏顯祖考贈兵部尚書兼大理寺卿府君顯祖妣贈¶
夫人張氏顯考南京參賛機務兵部尚書兼大理寺卿¶
贈太子少保襄毅公曰藐孫不肖獲承有家守官弗良¶
有玷先訓&KR0170;恩寛貸屏退家居上奉慈親下撫孱子終¶
鮮兄弟孑然一身多病相仍歴時經嵗㝠㝠衛䕶寔頼¶
先靈幸保餘年以供祀事載惟門户爰及家庭考古定¶
方多未恊吉徴諸夢寐衆議攸同謂啓東門庻免悔吝¶
<pb:KR4e0125_WYG_052-4a>¶
日者上請厥工告成重念先祠逼近喧雜大懼䙝慢負¶
罪彌深伏見前堂髙蔽深䆳敬㳙吉旦如式奉安仰兾¶
尊慈曲加芘佑憫兹老稚繫孫一人少逭憂虞俾圗不¶
墜英爽在上鑒此瀝誠尚享¶
　　　改門告文¶
維𢎞治三年嵗次庚戌冬十二月戊申朔十三日庚申¶
詹事府少詹事兼翰林院侍講學士程敏政敢昭告于¶
司門之神曰惟兹吉旦于宅之東開啓大門以便出入¶
<pb:KR4e0125_WYG_052-4b>¶
牲醴致奠用告其成永永無虞惟神是頼尚其鑒之謹¶
告¶
　　　𤣥帝告文¶
維𢎞治三年嵗次庚戌冬十二月戊申朔三十日丁丑¶
詹事府少詹事兼翰林院侍講學士程敏政敢昭告于¶
𤣥天上帝之神曰於惟上帝秉司化原開我生人功徳¶
無量享郊配帝厥有故常惟此陋邦有嚴勝境雲巖之¶
上帝實臨之實厲而暘宸尊是頼家尸户祝在禮攸¶
<pb:KR4e0125_WYG_052-5a>¶
宜蟣虱小臣遭時乖蹇仰&KR0170;隂佑感激難名兹遇嵗除¶
奉安神御載陳明薦用告微誠尚享¶
　　　祭臨塘范處士文¶
惟靈髙平之宗臨塘之彦溫㳟孝友位重鄉閭宜享遐¶
齡益綿晚福云胡一疾卧簀經時訃音相傳不勝驚怛¶
顧予不佞姻好有年多疾相仍末由徃弔緘詞致奠用¶
白其誠靈兮如存竚其來格嗚呼哀哉尚享¶
　　　祭汪孺人文(大理寺副/堅之母)¶
<pb:KR4e0125_WYG_052-5b>¶
惟靈毓秀名族歸于大家夫君中殞肅肅無譁内外一¶
詞允賢維配有子登庸侃侃廷尉榮膺鼎食褒享鸞封¶
名昭慈節壽儗喬松一疾幾時溘焉弗起哀音逺聞傷¶
悼曷已賢郎奔訃還自京師矧在姻眷執紼攸宜叢萱¶
萎霜寒日在户機杼夜閒杯棬如故敬陳薄奠緬仰令¶
儀靈兮如在尚鑒于斯¶
　　　祭武昌尹汪璽親家文¶
惟靈望出忠賢學優庠序擢秀桂宫綽有文譽禮闈¶
<pb:KR4e0125_WYG_052-6a>¶
弗偶銓部登榮出宰花縣聿騰政聲豐碩之姿逺大之¶
器駿發有期允顯先系維兹之嵗屢接手書吳楚暌隔¶
毎歎離居夏秋之交忽聞訃告真贗是疑曷任悲悼嗚¶
呼禍福相倚天意難諶吉人淪謝何善何滛矧在通家¶
情好維宻子女聫姻雅非一日昔登公堂酌酒賦詩今¶
拜公像白日寒颸清酤一陳旅肴載設英䰟何之幽明¶
永訣¶
　　　祭常徳同守致政李公文(太守廷/壽之父)¶
<pb:KR4e0125_WYG_052-6b>¶
猗嗟李公去何速耶人所願于公者樂子孫之養享山¶
林之福振清白之風勵浮靡之俗雖百年相期未為足¶
也胡美疢之嬰遽至不祿使洛社之老咸弔影而相悲¶
專城之子徒望雲而慟哭也惟公平生學苦行淑律己¶
巖巖待人穆穆發奸之明乆為吏師惠民之仁展也良¶
牧力孔殚於救荒心恒盡于治獄其督教也不速而成¶
其佐軍也不令而肅衆美攸兼媿彼碌碌况恩出于上¶
則再畀乎絲綸慶衍于家則森挺乎蘭玉公雖溘然捐¶
<pb:KR4e0125_WYG_052-7a>¶
館而昭然在人者百世可錄也有偉專城繼公芳躅直¶
諒之行不阿清介之守彌篤視此邦民愛等春育斥歸¶
之人禮敬相屬緬想若翁音容可掬宜涕之不能自已¶
而語之不可以更僕也惟公之壽我序以祝惟公之行¶
我表以暴清濟之間新遷載卜遥奠一觴寄我遐瞩渺¶
渺雲山萋萋松菊公神不忘鑒此𠂻曲嗚呼哀哉尚享¶
　　　祭先師宮保尚書殿學劉公文¶
維𢎞治五年嵗次壬子夏四月辛丑朔二十四日甲子¶
<pb:KR4e0125_WYG_052-7b>¶
門生詹事府少詹事兼翰林院侍講學士程敏政謹東¶
向頓首告奠于先師宫保尚書殿學古直先生劉公尊¶
靈而言曰惟公鍾海岳之英抱經濟之學才氣振千古¶
之豪文章擅一代之作輔聖徳于青宫賛廟謨于黄閣¶
有力扶正論之節莫乆于鈞衡有隂翊宗社之功卒困¶
于枘鑿六旬初届即返丘園百年為期遽翔寥廓何君¶
子企公之深而造物者遇公之薄也惟先君號金石之¶
交故賤子有門牆之託雖學健而行迂兼志強而才弱¶
<pb:KR4e0125_WYG_052-8a>¶
寜以道為屈伸敢因時而前却歎我生之不辰而教言¶
之如昨也訃音歘聞驚涕雨落日月推遷林野蕭索謝¶
傳不起于東山司馬竟終于西洛此心皦日亦何損于¶
衆咻世態浮雲曾直公之一噱顧生何知負恩懐怍身¶
幸免于竄投病未離于砭藥遥瞻几筵一酹清酌公神¶
如生鑒此&KR0454;恪嗚呼哀哉尚享¶
　　　男壎畢姻告先祠文¶
維𢎞治五年嵗次壬子九月己巳朔二日庚午孝𤣥孫¶
<pb:KR4e0125_WYG_052-8b>¶
詹事府少詹事兼翰林院侍講學士敏政敢昭告于顯¶
髙祖考耆宿處士府君顯髙祖妣安人吳氏顯曾祖考¶
贈兵部尚書兼大理寺卿府君顯曾祖妣贈夫人汪氏¶
顯祖考贈兵部尚書兼大理寺卿府君顯祖妣贈夫人¶
張氏顯考南京參賛機務兵部尚書兼大理寺卿贈太¶
子少保㐮毅公曰徃者為長男錦衣衛百户壎結親于¶
婺源汪氏寔惟故春坊司直貞一先生之雲孫今成都¶
太守公文燦之仲女以今八月二十七日畢姻上頼先¶
<pb:KR4e0125_WYG_052-9a>¶
靈獲成嘉好祀事有託感喜交并謹以粢盛禮齊㓗牲¶
庻品用伸䖍告尚享¶
　　　祭甘母夫人文(徽州府同/知昭之母)¶
惟靈毓秀髙門長歸著姓維女之貞維婦之令一子登¶
庸母儀既盛九袠将開人瑞斯應矧是賢郎名徳兼勝¶
卓犖之才循良之政榮養方殷丕顯家慶褒封有期上¶
膺帝命仙齡不騫如山之静童顏不衰如松之勁云胡¶
北堂嘉辰罔競訃音相傳悲悼曷罄敏政沗在通家緬¶
<pb:KR4e0125_WYG_052-9b>¶
思淑行逺道相望莫由申敬萱殞秋深猿啼夕暝臨風¶
一觴用達慈聼嗚呼哀哉尚享¶
　　　壬子冬餞嵗告復官文¶
不肖賜歸於兹五載課耕奉母循省不遑忽拜綸音特¶
從公議昭雪幽枉俾復舊官先訓明明幸兹罔墜霈恩¶
逾分益切氷兢餞嵗有儀敢供厥事拜伸䖍告惟靈鑒¶
之尚享¶
　　　鄧州新建李文達公祠堂時祭文(代作/)¶
<pb:KR4e0125_WYG_052-10a>¶
惟公髙文碩學一代宗儒重徳令猷两朝元輔儀刑雖¶
逺盛烈如生乃眷鄉邦有嚴祀典仲春吉旦㳟薦常儀¶
仰止髙山曷勝景慕尚享¶
　　　祭魏參將文(代妹/婿作)¶
惟公夙負英姿早膺世爵歴事元戎遂嫻兵畧征蠻西¶
徼禦冦中州民綏盗戢位進名流爰奉璽書佐鎮于蜀¶
威懾畨夷令行部曲果敢之志精悍之才方期寵命授¶
鉞登臺云胡數竒乃爾一𤯝罷其戎務還奉朝請驅馳¶
<pb:KR4e0125_WYG_052-10b>¶
萬里有爽節宣國門告訃孰叩彼天惟我先君識公偉¶
器有女于歸百年是計今駭一旦虎委熊顛臨風大慟¶
撫膺何言靈轝朝行神劒夜吼追想風儀如左如右芳¶
殽崇爼清酹滿巵公兮不亡來格於斯嗚呼哀哉尚享¶
　　　新居祭五祀文¶
維𢎞治六年嵗次癸丑秋七月癸巳朔二十一日癸丑¶
詹事府少詹事兼翰林院侍講學士程敏政敢昭告于¶
司命之神司竈之神土地之神司門之神司厲之神曰¶
<pb:KR4e0125_WYG_052-11a>¶
邇者不佞仰承國恩復建舊官爰置新第肇工興作自¶
夏及秋乃底于成繄神是賴奉親挈穉今日來居上妥¶
明靈用伸䖍告牲醴在奠伏惟鑒之¶
　　　祭親家凌揮使文¶
故懐逺將軍致政揮使凌公尊親之靈曰嗚呼發身介¶
胄致位金緋公之壯嵗屢渉艱危上慕松喬逺逰江海¶
公之晚年容色未改金丹有訣謂可延齡紫府無階必¶
俟登名我歸江南尚及一訪我還京師公已長徃矧公¶
<pb:KR4e0125_WYG_052-11b>¶
愛子玉瘁堪憐復有貳室繼居九泉累累三喪丹旐素¶
羃行道傷嗟况于至戚惟予女弟寔配公男請誌斯墓¶
義非所堪發引有期東臯託處古道西風幽堂殘暑世¶
傳尸解公或未亡竚其来格受此一觴¶
　　　祭故叔祖三處士文¶
曰嗚呼崇禮守道晦跡家庭處士之徳衆仰儀刑年開¶
八袠日飫參苓處士之壽方樂康寜矧有賢子嗣其¶
徳馨亦有哲孫繹其世經正宜遐福進享修齡云胡遘¶
<pb:KR4e0125_WYG_052-12a>¶
疾大夜難醒敏政不肖入仕在廷忽聞訃報两涕交零¶
嗚呼教言冺矣孰予箴銘族尊盡矣孰予使令吉壌之¶
下有美巖扄遺像之存有肅丹青牲進于爼酒㵼于瓶¶
尊䰟如在鑒于冥冥嗚呼哀哉尚享¶
　　　祭宫保尚書昌黎張公文(代士/敬作)¶
惟公一代偉人四朝元老榮躋八座名重三孤早遂歸¶
休宜膺晚福况有顯嗣侍養家庭美疢俄嬰遽成永訣¶
年逾七袠訃上九重御奠龍章官營馬鬛隆隆恩禮同¶
<pb:KR4e0125_WYG_052-12b>¶
軰幾人壽考令終公亦何憾玠以菲薄幸託姻聫知愛¶
之深惠教之厚銘心有日報徳無從緬想音容曷勝悲¶
悼靈轝將啓旨酒在陳公神不忘鑒此誠意¶
　　　祭金吾百户李公文¶
惟公右魁之孫封君之弟如箎應塤克承詩禮金吾被¶
寵白社閒居一咏一觴時其巻舒孝奉親闈均處家政¶
懿此平生孰踰髙行矧是猶子詞林鉅公事叔如考由¶
壯及翁百齡是期忽以恙告九原弗興聞者增悼銘昭¶
<pb:KR4e0125_WYG_052-13a>¶
窀穸禮謹&KR0534;含斯亦無憾何必多男瀚等誼在通家夙¶
懐悃欵方約登堂遽已捐館靈輀載駕薄奠一巵祝言¶
申敬公能鑒兹嗚呼哀哉尚享¶
　　　祭家生子武文¶
維𢎞治七年嵗次甲寅冬十二月丙辰朔越二十四日¶
己卯篁翁及壎官人令汝弟戎以庻饈之奠祭于家生¶
子武曰惟汝之生頗有資性因令就學遂至成人草錄¶
篇章繙閲圗典凡我文字皆汝職之家務之餘亦諳世¶
<pb:KR4e0125_WYG_052-13b>¶
故我榮我辱率能相予陸走川行無不在役親戚故舊¶
見即汝憐為娶良家誕未彌月計汝言動曾未異常豈¶
期卒然自殞其命愚不至此聞之失驚數耶祟耶莫任¶
其咎我髪種種恒思故山從者雖多孰當予意感今悼¶
昔不覺泫然兹遣汝棺蹔寄僧舍終歸汝骨瀛東之岡¶
晏嵗匆匆賜汝飲食汝魂未散尚識予悲嗚呼哀哉尚¶
享¶
　　　祭刑部周貟外妻安人文¶
<pb:KR4e0125_WYG_052-14a>¶
惟靈賦性端樸繄秀之鍾持身賢淑繄姆之從慎不以¶
驕婦職惟敬儉不以華世業彌盛肅肅姑嫜名尊位崇¶
安人奉之克盡子恭楚楚夫君髙科早貴安人相之恒¶
若賔對有褒鸞誥天寵殊常有賁珠翟彩衣增光閫祜¶
方殷云胡不壽玉毁于成蘭悴于茂某等哀聞蒿里義¶
重維桑值兹發引將還故鄉庻饈旅陳清酌三奠人生¶
可傷如雷如電嗚呼哀哉尚享¶
　　　祭宫保尚書大學士丘公文¶
<pb:KR4e0125_WYG_052-14b>¶
嗚呼嶺海儲英異材間生公出其間適遭文明翰苑紬¶
書經惟進讀聖烈宣昭帝心啓沃典教國子迨長宫詹¶
迪士敬簡行已安恬身歴四朝年開七袠乃受簡知入¶
賛宥宻代言輔政寒暑五更國咨耆舊人傒治平累䟽¶
乞休宸眷彌篤一卧弗興天奪奚速帝念元老䘏典優¶
崇䕶喪歸窆孰與令終經世之才希古之學有偉曲江¶
相望何怍某等誼曾僚属敬奠一觴靈車將啓生容在¶
堂追思話言感悼疇昔公神不亡竚此來格¶
<pb:KR4e0125_WYG_052-15a>¶
　　　祭壽寜侯祖瑩文(代人/作)¶
猗惟張氏興濟名家善積累世慶澤無涯鍾美後昆啓¶
封昌國際遇非常恭慎靡忒篤生聖后配我今皇前星¶
炳燿宗社之光推本慶源孰期先逝存沒哀榮古今鮮¶
儷况有二子並立于朝長侯次伯位冠珥貂上世佳城¶
逺在故土乞歸掃松荷天之祜中宫有祭爰命近臣既¶
告竣事于情未申尋微之山藏公劒履思惟昔年予典¶
葬禮兹焉至止追悼奚勝敬陳一奠用表此情¶
<pb:KR4e0125_WYG_052-15b>¶
　　　開壙告文¶
維𢎞治九年嵗次丙辰春正月庚辰朔初五日甲申直¶
𨽻徽州府推官李珍敢昭告于故太子少保程襄毅公¶
曰兹承上命為夫人林氏開壙以是月初六日辰時合¶
葬公兆惟靈鑒之謹告¶
　　　開壙告后土氏文¶
維𢎞治九年嵗次丙辰春正月庚辰朔初五日甲申直¶
𨽻徽州府推官李珍敢昭告于南山后土氏之神曰兹¶
<pb:KR4e0125_WYG_052-16a>¶
承上命為故太子少保程襄毅公夫人林氏開壙以是¶
月初六日辰時合葬公兆惟神保佑¶
　　　開壙告先考襄毅公文¶
維𢎞治九年嵗次丙辰春正月庚辰朔初三日壬午孤¶
哀子敏政敢昭告于顯考尚書少保襄毅公曰慟惟顯¶
妣夫人林氏奄棄敏政得請于朝官給葬費事下本府¶
委堂上官一貟前來開壙擇以是月初六日辰時奉柩¶
合葬無任摧裂之至惟靈鑒之謹告¶
<pb:KR4e0125_WYG_052-16b>¶
　　　開壙告后土氏文¶
維𢎞治九年嵗次丙辰春正月庚辰朔初三日壬午太¶
常寺卿兼翰林院侍講學士程敏政敢昭告于南山后¶
土氏之神曰兹承王命為顯妣夫人林氏之喪遣徽州¶
府堂上官一貟前來開壙以是月初六日辰時合葬於¶
顯考尚書少保襄毅公宅兆神其保佑俾無後艱謹以¶
清酌脯醢祗薦于神尚享¶
　　　祭李處士文¶
<pb:KR4e0125_WYG_052-17a>¶
惟靈賦資醇樸履行温恭雅志慕丘園之樂僑居嫻爼¶
豆之容身不伍于流俗志將亢乎名宗顯有令子明時¶
奮庸考循良之所自知善慶之攸鍾况乎九袠之齡將¶
開壽筭䨇鸞之誥擬下恩封何旻天之不憗遽訃音之¶
告凶使闔郡之氓思攀轅而莫遂通家之士恨執紼以¶
無從遼山髙矗歙水浟溶渺東郵之逺道望故宅之髙¶
舂靈車既駕孰任哀悰聊一陳乎薄奠徒悵隔于塵蹤¶
　　　伐木告文¶
<pb:KR4e0125_WYG_052-17b>¶
維𢎞治八年嵗次乙卯十二月庚戌朔二十八日丁未¶
孤哀子敏政敢昭告于顯考尚書少保襄毅公曰慟惟¶
冠舄之藏十有七載賜塋内外林木過繁或叢近兆域¶
之旁或根蟠來脉之上或三遮两蔽無以自伸或縱出¶
横生不能成列理當去其太甚庻使踈宻得宜木性各¶
遂其生成地力不憂于匱乏墓塲有廓清之美壙周無¶
侵犯之虞衆議僉同事非獲已兹用擇二十九日召工¶
將事惟尊靈鑒之謹告¶
<pb:KR4e0125_WYG_052-18a>¶
　　　告為顯妣樹碑文¶
維𢎞治九年嵗次丙辰秋七月丙午朔越四日己酉孤¶
哀子敏政敢昭告于顯考尚書少保襄毅公顯妣夫人¶
林氏曰惟顯妣夫人䘏典碑二通刻完將以是月七日¶
樹立享堂東西用垂乆逺先令匠氏築土興工惟靈鑒¶
之謹告¶
　　　祭儒學生汪君承之文¶
嗚呼承之而止于斯邪屈指㳺從將十年矣道義相與¶
<pb:KR4e0125_WYG_052-18b>¶
逺大相期孰意其性之淑而命之畸邪學博文贍識逺¶
才通在衆中豈可多得而竟無所施邪驥馳而踣木秀¶
而摧徒使志士為之扼腕彼冥冥者之造物亦誠不可¶
窺邪邇在山堂晤言甚洽病中來告曾幾何時而遽成¶
永訣之悲邪發引在即抱病倚廬不能一徃撫棺致慟¶
其何以冩予之私邪師生之情死生之義盡此一酹夫¶
復何言嗚呼承之其尚見知也邪哀哉尚享¶
　　　祭侍御吳公文¶
<pb:KR4e0125_WYG_052-19a>¶
故侍御吳公之靈曰嗚呼脫頴之資世經之學祖武克¶
繩鳯毛麟角名登黄甲官擢烏臺士論攸属逺器良材¶
初按两川再廵二浙威行惠流大振風節霜飛白簡豸¶
繡朱衣乗軺過里草木生輝入朝有期二豎為厄訃音¶
忽傳聞者駭惜敏政属居苫塊承問諄諄書猶在几人¶
已隔塵遥望新墟敬陳薄奠通家之情有淚如霰嗚¶
呼哀哉尚享¶
　　　祭祁母太孺人文¶
<pb:KR4e0125_WYG_052-19b>¶
維𢎞治九年嵗次丙辰冬十二月甲戌朔越二十一日¶
甲午太常寺卿兼翰林院侍講學士程敏政謹以牲醴¶
之奠致祭于祁母太孺人黄氏之靈曰惟靈賢明之行¶
淑慎之容重兹毓秀出自名宗敬戒之嚴柔嘉之懿允¶
顯來歸克承閫制相夫有道青氊是同邑黌郡序無慙¶
古風教子有成甲科之儁烏府黄堂式彰慈訓珍饈鼎¶
食祿養斯隆珠冠霞帔恩封聿崇楚楚諸孫環侍左右¶
洩洩髙年踰八望九貴而能約五福攸宜耄而愈健百¶
<pb:KR4e0125_WYG_052-20a>¶
嵗是期安問幾時訃音忽告惟家之艱惟善之悼敏政¶
夙與令子義獲同朝逮守弊郡恒及蒭蕘美澤未霶素¶
車已駕雲黯山隂江寒歙下臨風置奠力疾陳詞靈兮¶
如在少鑒其私嗚呼哀哉尚享¶
　　　誥封㳟人叔母劉氏祭文¶
惟靈賦質明淑制行端嚴配我明威益修閫政煌煌命¶
服赫赫恩封有子世官存歿奚憾慟惟堂殯嵗月屢更¶
徃合新阡乗兹吉旦載惟孤姪羈宦于京發引有期攀¶
<pb:KR4e0125_WYG_052-20b>¶
號莫建瓣香馳奠用告其哀靈兮如生鑒此誠意尚享¶
　　　祭少保于公文(代于文/逺千兵)¶
嗚呼禮莫大于報功義莫先于繼絶况天定之勝人宜¶
恩典之昭晣猗我伯父一代人傑歴官孤卿上輔睿哲¶
有巍巍定難之功有侃侃立朝之節有孜孜及民之¶
惠有皦皦律貪之㓗惟許國以忘身致權奸之汙衊中¶
以深文濟之讒舌白日晝㝠愁雲暮結慨重曈之屢囬¶
驚天柱之摧折雖丹書之横罹曾白玉之可&KR0314;列聖嗣¶
<pb:KR4e0125_WYG_052-21a>¶
統當食而輟追悼勲庸特加昭雪旌功有祠述行有碣¶
嘉繼世之象賢悵主祀而猶缺以我小子同源一轍擇¶
男允忠系于孫列廼具䟽請宸聰上徹偉公議之翕然¶
果天顏之開悅錫世祿以奉祠士聞風而氣泄顧竊柄¶
之權奸已伏辜而烟㓕仰忠勲之流芳炳日星之長揭¶
某㳙以嵗首自徽到浙俯伏祠庭一筵敬設感殊寵之¶
下臨與有榮于衰拙冀衍慶于曾𤣥誓孝忠之殚竭鳯¶
山嶐嵸湖水幽咽尊靈如生鑒此惓切¶
<pb:KR4e0125_WYG_052-21b>¶
　　　聞士欽李公訃位哭告文¶
太常少卿李公士欽之訃設位于南山堂薄致一奠哭¶
而言曰嗚呼士欽止于斯邪致逺之器凝重之資明逹¶
之見通核之才竟已矣而不獲大施邪春末得書知有¶
暴疾甚懼後連得書知已漸平甚喜孰意其果不起而¶
使我失聲以悲也平生健壯偉幹豐頥恒切嘆羡百嵗¶
為期乃未及半百而一旦去世邪嗚呼有善相勉有過¶
相規言議之合酬酢之咨在至戚中惟士欽一人爾而¶
<pb:KR4e0125_WYG_052-22a>¶
今而後其孰輔予以道而使予悵悵于既老之時邪念¶
自童稚受學太師托姻門下三十年于兹升沉離合不¶
能相一然此心耿耿千里可照曾弗少置于懐思也嗚¶
呼士欽其真止于斯邪山居嵗晚江寒木萎臨風三酹¶
有涕漣濡嗚呼痛哉尚享¶
　　　𢎞治十年嵗除告文¶
曰邇者朝廷纂修㑹典上勤恩命召副總裁方在憂中¶
䟽求終制仰&KR0170;眷念特賜矜從今兹乆越禫期禮當趨¶
<pb:KR4e0125_WYG_052-22b>¶
赴擇以明年正月十日就道敢因餞嵗預告行期追逺¶
撫時不勝感愴尊靈如在庻其鑒之尚享¶
　　　奠故太常少卿李君尊親文¶
曰嗚呼去冬家山得君之訃大慟人生僅如朝露兹春¶
來京君柩未行登堂一奠恍如在生通碩之才逺大之¶
器孰不期君可紹先世玉芝衰謝寳劔沉淪一朝千古¶
此恨何伸返葬有期靈車在駕骨肉至情言與涕下今¶
日何日節近重陽幽明之訣盡此一觴嗚呼哀哉尚享¶
<pb:KR4e0125_WYG_052-23a>¶
　　　祭太淑人熊母龍氏文¶
言言舊族有毓其華俁俁名流有宜厥家敭歴都臺為¶
國之儁人言有子式彰慈訓老循内則懿此徳容人言¶
有母庻幾女宗曷褒其名鸞書錦軸曷賁其躬翟冠象¶
服貴而能約五福尤宜耄而愈健百齡是期問安孔時¶
訃音忽告惟家之艱惟善之悼帝頒䘏典用示顯揚安¶
葬有使諭奠有章殁焉䀌傷死也榮豔嗟太淑人亦復¶
何憾某等忝與令器誼重同年升堂之慶不及生前逺¶
<pb:KR4e0125_WYG_052-23b>¶
望靈輀兆符佳地執紼之誠莫獲徃致瓣香一炷魯酒¶
一巵臨風三酹竚其鑒之尚享¶
　　　祭張公文¶
嗚呼張公廼止于斯天胡畀之逺器而弗宏其受降之¶
長才而弗究其施驚訃音之來告咸東望而興思惟公¶
早魁一省擢第明時黄門給事公爾忘私京尹僕正慎¶
厥攸司遂進佐于司馬爰克整于六師忽西戎之失御¶
副主上之疇咨征馬旣秣兵車載脂始焉讋之以威武¶
<pb:KR4e0125_WYG_052-24a>¶
終也撫之以恩慈圗振旅希蹤于充國肯貪功生事于¶
郅支賞未酬而適罹𤯝㑹環将賜而與世辭嗚呼張公¶
真止于斯繄公雖止而猷老有正毅可盡之節有修偉¶
可圗之姿有匡國可行之䟽有鳴盛可傳之詩彼得失¶
之萬變渺塵海之一絲是亦不朽何憾于兹某等名同¶
甲榜義重連枝相違两地敬奠一巵悵歌殘于晞露怳¶
帷動于靈颸竚英魂之來格鑒薄意于陳詞嗚呼哀哉¶
尚享¶
<pb:KR4e0125_WYG_052-24b>¶
　　　祭從叔處士彦華甫文¶
曰嗚呼相湖之孫尚書之弟倜儻不羣號稱逺器方當¶
壯嵗有志亢宗云胡暴疾遽歛塵踪上捐老親下遺稚¶
子天乎人乎奚至于此凄其嵗晏發引在兹臨風三酹¶
有涕漣洏嗚呼哀哉尚享¶
　　　至京轉官告文¶
某被召三月廿四日至京廿八日上荷天恩進副宗伯¶
仍兼翰長入侍東宫自顧非才曷勝兹選追惟先訓慚¶
<pb:KR4e0125_WYG_052-25a>¶
懼交并牲醴在陳用伸䖍告尚享¶
　¶
　¶
　¶
　¶
　¶
　¶
　¶
<pb:KR4e0125_WYG_052-25b>¶
　¶
　¶
　¶
　¶
　¶
　¶
　¶
　篁墩文集巻五十二¶
